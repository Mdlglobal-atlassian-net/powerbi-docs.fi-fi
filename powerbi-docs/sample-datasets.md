---
title: Esittely Power BI:n käytettävissä olevista malleista
description: Power BI:n mallit sisältöpaketeista, PBIX-tiedostoista ja Excel-tietojoukoista
author: mihart
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
ms.date: 08/06/2018
ms.author: mihart
LocalizationGroup: Samples
ms.openlocfilehash: 91c08ab428852cc0fa8a721278e232400ed19bfa
ms.sourcegitcommit: 0ff358f1ff87e88daf837443ecd1398ca949d2b6
ms.translationtype: HT
ms.contentlocale: fi-FI
ms.lasthandoff: 09/21/2018
ms.locfileid: "46546483"
---
# <a name="what-sample-data-is-available-to-use-with-power-bi"></a>Millaista mallidataa Power BI:tä varten on saatavilla?
Olet ehkä aloittanut vasta Power BI:n käytön ja haluat kokeilla sen toimintaa, mutta sinulla ei ole vielä tietoja, joilla testata sitä.  Tai ehkä sinulla onkin valmiina tietojoukko, mutta koska et ymmärrä (vielä) Power BI:n toimintaa kovin hyvin, pelkäät aiheuttavasi tietojoukollesi jotakin vahinkoa.

Älä huoli! ObviEnce ([www.obvience.com](http://www.obvience.com/)) ja Microsoft ovat luoneet malleja, joita voit käyttää Power BI:ssä, kunnes tunnet olosi vähän luottavaisemmaksi.  Tiedot ovat anonyymejä ja edustavat eri aloja, muun muassa talous-, henkilöstö-, myyntialaa. Kun luet verkko-ohjeitamme, vastaasi tulee opetusohjelmia ja esimerkkejä, joissa käytetään samoja malleja, joten voit kokeilla ohjeita itse.      

   ![](media/sample-datasets/power-bi-samples.png)

Kaikki mallit ovat saatavilla useissa eri muodoissa: sisältöpakettina, yksittäisenä Excel-työkirjana ja .pbix-tiedostona. Jos et tiedä, mitä edellä mainitut ovat tai miten pääset niihin käsiksi – ei hätää. Kaikki kerrotaan jäljempänä tässä artikkelissa. Olemme luoneet jokaisesta mallista *esittelyn*, mikä tarkoittaa artikkelityyppiä, jossa kerrotaan mallista taustatietoja ja johdatetaan lukijaa erilaisten skenaarioiden läpi. Skenaarioita voivat olla esimerkiksi sellaiset, että sinun pitäisi vastata johtajan kysymyksiin, etsiä kilpailun kannalta merkityksellisiä tietoja, luoda muille jaettavia raportteja ja koontinäyttöjä tai selittää muutos liiketoiminnassa.   

Mutta ennen kuin aloitamme, lue läpi nämä oikeudelliset ohjeet mallien käyttämisestä. Sen jälkeen esittelemme sinulle mallit ja niiden käyttötavat.   

## <a name="usage-guidelines-for-the-power-bi-sample-excel-workbooks"></a>Ohjeet Power BI:n Excel-työkirjamallien käytöstä
Lue seuraavat tiedot, ennen kuin käytät Power BI:n malleja.

©2015 Microsoft Corporation. Kaikki oikeudet pidätetään. Asiakirjat ja työkirjat tarjotaan ”sellaisinaan”. Työkirjoissa ilmaistuja tietoja ja näkymiä, mukaan lukien URL-osoitteet ja muut viittaukset verkkosivuihin internetissä, voidaan muuttaa ilman erillistä ilmoitusta. Käytöstä aiheutuvat riskit ovat omalla vastuullasi. Jotkin esimerkit on annettu vain kuvitusta varten, ja ne ovat fiktiivisiä. Niitä ei ole tarkoitettu viittaamaan todelliseen maailmaan, eikä niitä pidä niin tulkita. Microsoft ei myönnä tässä esitettyihin tietoihin liittyen mitään suoria tai epäsuoria takuita.

Työkirjat eivät anna sinulle mitään immateriaalioikeuksia mihinkään Microsoft-tuotteeseen. Asiakas saa kopioida ja käyttää työkirjaa vain viittaustarkoituksiin sisäisesti.

Työkirjat ja niihin liittyvät tiedot on toimittanut obviEnce. [www.obvience.com](http://www.obvience.com)

ObviEnce on Microsoftin liiketoimintatiedon hallintaan keskittynyt riippumaton ohjelmistokehitysyritys sekä immateriaalisten hyödykkeiden hautomo. ObviEnce tekee tiivistä yhteistyötä Microsoftin kanssa kehittääkseen parhaita käytäntöjä ja ajatusjohtajuutta edistääkseen Microsoftin liiketoiminnan hallintaratkaisujen käyttöönottoa.

Työkirjat ja tiedot ovat obviEnce LLC:n omaisuutta, ja ne on jaettu ainoastaan siihen tarkoitukseen, että niiden avulla voi esitellä Power BI:n toimintaa yhdessä alan mallitietojen kanssa.

Työkirjojen ja/tai tietojen kaikkeen käyttöön on sisällytettävä edellä mainittu merkintä alkuperästä (saatavilla myös kunkin työkirjan mukana tulevasta Info-laskentataulukosta). Työkirjaan ja kaikkiin visualisointeihin on merkittävä tekijänoikeusilmoitus: obviEnce ©.

Kun napsautat mitä tahansa alla olevista linkeistä ladataksesi Excel-työkirjatiedostoja tai .pbix-tiedostoja, hyväksyt edellä esitetyt ehdot.

## <a name="available-samples"></a>Käytettävissä olevat mallit
Käytettävissäsi on kahdeksan mallia.  Ne edustavat eri aloja.

### <a name="customer-profitability-sample--mediasample-datasetspower-bi-cp2png"></a>Asiakkaan tuottavuuden malli  ![](media/sample-datasets/power-bi-cp2.png)
[Asiakkaan tuottavuuden mallin esittely](sample-customer-profitability.md)

Tässä toimialamallissa analysoidaan talousjohtajan avainmetriikkaa liikkeenjohdosta, tuotteista ja asiakkaista. Voit tutkia, mitkä tekijät vaikuttavat yrityksen tuottavuuteen.

### <a name="human-resources-sample--mediasample-datasetspower-bi-hrpng"></a>Henkilöstöhallintomalli  ![](media/sample-datasets/power-bi-hr.png)
[Henkilöstöhallintomallin esittely](sample-human-resources.md)

Tämä toimialamalli keskittyy yrityksen rekrytointistrategiaan analysoimalla uusia rekrytoituja, aktiivisia työntekijöitä ja pois lähteneitä työntekijöitä.  Tietoja tutkimalla voit tunnistaa irtisanoutumisen trendejä sekä vinoutumia rekrytointistrategioissa.

### <a name="it-spend-analysis-sample-mediasample-datasetspower-bi-itpng"></a>IT-kulutusanalyysimalli![](media/sample-datasets/power-bi-it.png)
[IT-kulutusanalyysimallin esittely](sample-it-spend.md)

Tässä toimialamallissa analysoidaan yrityksen IT-osaston suunniteltuja ja toteutuneita kuluja. Tämän vertailun avulla voi arvioida sitä, kuinka hyvin yritys suunnitteli vuoden, sekä tutkia osa-alueita, jotka poikkeavat merkittävästi suunnitelmasta. Esimerkin yritys käyttää vuosittaista ennustejaksoa ja tuottaa neljännesvuosittain uusimman arvion, jonka avulla voidaan analysoida IT-osaston kuluissa tilivuoden aikana tapahtuneita muutoksia.

### <a name="opportunity-analysis-sample--mediasample-datasetspower-bi-oapng"></a>Mahdollisuusanalyysimalli  ![](media/sample-datasets/power-bi-oa.png)
[Mahdollisuusanalyysimallin esittely](sample-opportunity-analysis.md)

Tässä toimialamallissa tarkastellaan ohjelmistoyrityksen myyntikanavaa. Myyntipäälliköt valvovat suoria myyntikanaviaan sekä kumppaneiden myyntikanavia seuraamalla mahdollisuuksia ja tuottoa alueittain sekä tehtyjen kauppojen koon ja kanavan mukaan.

### <a name="procurement-analysis-sample--mediasample-datasetspower-bi-papng"></a>Hankinta-analyysimalli  ![](media/sample-datasets/power-bi-pa.png)
[Hankinta-analyysimallin esittely](sample-procurement.md)

Tässä toimialamallissa analysoidaan talousjohtajan avainmetriikkaa liikkeenjohdosta, tuotteista ja asiakkaista. Voit tutkia, mitkä tekijät vaikuttavat yrityksen tuottavuuteen.

### <a name="retail-analysis-sample--mediasample-datasetspower-bi-rspng"></a>Jälleenmyyntianalyysimalli  ![](media/sample-datasets/power-bi-rs.png)
[Jälleenmyyntianalyysimallin esittely](sample-retail-analysis.md)

Tässä toimialamallissa analysoidaan useiden myymälöiden ja alueiden myytyjen tuotteiden tietoja. Metriikan avulla vertaillaan tätä ja viime vuotta seuraavien arvojen osalta: myynti, tuotemäärät, myyntikate ja varianssi, sekä analysoidaan uusia myymälöitä.

### <a name="sales-and-marketing-sample--mediasample-datasetspower-bi-smpng"></a>Myynti- ja markkinointimalli  ![](media/sample-datasets/power-bi-sm.png)
[Myynti- ja markkinointimallin esittely](sample-sales-and-marketing.md)

Tässä toimialamallissa analysoidaan teollisuusyritys VanArsdelia. Tietojen avulla markkinointipäällikkö voi tarkastella toimialaa ja VanArsdelin markkinaosuutta.  Tätä mallia tutkimalla löydät yrityksen markkinaosuuden, tuotantomäärän, myynnin ja markkinoiden mielialan.

### <a name="supplier-quality-sample--mediasample-datasetspower-bi-sqpng"></a>Toimittajan laatuanalyysimalli  ![](media/sample-datasets/power-bi-sq.png)
[Toimittajan laatuanalyysimallin esittely](sample-supplier-quality.md)

Tässä toimialamallissa keskitytään yhteen tyypilliseen toimitusketjun haasteeseen: toimittajan laadun analysointiin. Tässä analyysissa on kaksi tärkeää arvoa: vikojen kokonaismäärä ja niiden aiheuttamisen käyttökatkojen kokonaisaika. Mallilla on kaksi päätavoitetta: auttaa ymmärtämään, mitkä toimittajista ovat laadun kannalta parhaita ja mitkä heikoimpia, sekä tunnistaa tehtaat, jotka löytävät parhaiten viat ja ennaltaehkäisevät niitä minimoiden käyttökatkot.

Nyt tiedät, mitä kaikkea käytettävissäsi on. Seuraavaksi opit, miten saat ne käsiisi.  

## <a name="how-to-get-the-samples"></a>Mallien hankkiminen
Kuten edellä jo kerrottiin, mallit ovat saatavilla useissa muodoissa: sisältöpaketteina, Excel-työkirjoina ja .pbix-tiedostoina. Seuraavassa kerromme, miten kutakin niistä käytetään – sisältöpaketeista aloittaen.

## <a name="the-power-bi-samples-as-content-packs"></a>Power BI ‑mallit sisältöpaketteina
Sisältöpaketit ovat ainoa mallien muoto, joka on saatavilla suoraan Power BI:stä – sinun ei tarvitse poistua Power BI:stä saadaksesi ne. Sisältöpaketti on käytännössä yhdestä tai useammasta koontinäytöstä, tietojoukosta ja raportista koostuva paketti, jonka joku kokoaa Power BI -palvelussa käytettäväksi. Sisältöpaketin luoja voi jakaa paketin työtovereilleen. Jokainen Power BI ‑mallisisältöpaketti sisältää tietojoukon, raportin ja koontinäytön.  Sisältöpaketteja eivät ole käytettävissä Power BI Desktopissa. Lisätietoja sisältöpaketeista saat lukemalla artikkelin [Johdatus Power BI:n sisältöpaketteihin](service-organizational-content-pack-introduction.md).

### <a name="get-and-open-a-sample-content-pack-in-power-bi-service"></a>Mallisisältöpaketin noutaminen ja avaaminen Power BI -palvelussa
1. Avaa Power BI -palvelu (app.powerbi.com) ja kirjaudu sisään.
2. Valitse vasemmasta alakulmasta **Nouda tiedot**.

    ![](media/sample-datasets/power-bi-get-data.png)
3. Valitse ilmestyvältä Nouda tiedot -sivulta **Mallit**-kuvake.

   ![](media/sample-datasets/power-bi-samples-icon.png)
4. Valitse jokin malleista, jolloin näkyviin tulee kuvaus mallista. Valitse sitten **Yhdistä**.  

   ![](media/sample-datasets/power-bi-connect.png)
5. Power BI tuo sisältöpaketin ja lisää uuden koontinäytön, raportin ja tietojoukon senhetkiseen työtilaasi. Uusi sisältö merkitään keltaisella tähdellä. Kokeile Power BI:n käyttöä mallien avulla.  

   ![](media/sample-datasets/power-bi-asterisk.png)

Nyt kun sinulla on tietoja, olet jo päässyt hyvään alkuun.  Katso joitakin opetusohjelmia ja kokeile samoja toimia käyttämällä mallisisältöpaketteja – tai avaa vain Power BI -palvelu ja ryhdy tutkimaan sitä.

## <a name="the-power-bi-samples-as-excel-files"></a>Power BI ‑mallit Excel-tiedostoina
Kaikki mallisisältöpaketit ovat saatavilla myös Excel-työkirjoina. Excel-työkirjat on suunniteltu käytettäväksi yhdessä Power BI -palvelun kanssa.  

1. Lataa tiedostot yksitellen alla olevista linkeistä tai [lataa zip-tiedosto, jossa on mukana kaikki mallitiedostot](http://go.microsoft.com/fwlink/?LinkId=535020). Jos olet kokenut käyttäjä, haluat ehkä ladata Excel-työkirjat päästäksesi tutkimaan tai muokkaamaan tietomalleja.

   * [Jälleenmyyntianalyysimalli](http://go.microsoft.com/fwlink/?LinkId=529778)
   * [Toimittajan laatuanalyysimalli](http://go.microsoft.com/fwlink/?LinkId=529779)
   * [Henkilöstöhallintomalli](http://go.microsoft.com/fwlink/?LinkId=529780)
   * [Asiakkaan tuottavuuden malli](http://go.microsoft.com/fwlink/?LinkId=529781)
   * [Mahdollisuuksien seurantamalli](http://go.microsoft.com/fwlink/?LinkId=529782)
   * [IT-kulutusanalyysimalli](http://go.microsoft.com/fwlink/?LinkId=529783)
   * [Hankinta-analyysimalli](http://go.microsoft.com/fwlink/?LinkId=529784)
   * [Myynti- ja markkinointimalli](http://go.microsoft.com/fwlink/?LinkId=529785)
2. Tallenna ladattu tiedosto. Sillä on merkitystä, minne tallennat tiedoston.

   * ![](media/sample-datasets/power-bi-local-file2.png)  **Paikallisesti** – Jos tallennat tiedoston tietokoneesi paikalliselle asemalle tai muuhun organisaatiosi sijaintiin voit tuoda Power BI:n kautta tiedostosi Power BI:hin. Todellisuudessa tiedosto säilyy paikallisella kiintolevyllä, joten koko tiedostoa ei varsinaisesti tuoda Power BI:hin. Käytännössä Power BI ‑sivustolle luodaan uusi tietojoukko, johon tiedot – ja joissakin tapauksissa tietomalli – ladataan. Jos tiedostossa on raportteja, ne näkyvät Power BI -sivuston Raportit-kohdassa.
   * ![](media/sample-datasets/power-bi-onedrive-file.png) **OneDrive – yritys** – Jos sinulla on OneDrive for Business ja olet kirjautunut siihen sisään käyttämällä samaa tiliä, jolla kirjaudut Power BI:hin, se on selvästi tehokkain tapa synkronoida Excelissä, Power BI:ssä ja .csv-tiedostoissa olevat työsi Power BI:ssä olevien tietojoukkojen, raporttien ja koontinäyttöjen kanssa. Koska sekä Power BI että OneDrive toimivat pilvipalvelussa, Power BI muodostaa yhteyden OneDrivessa sijaitsevaan tiedostoon noin tunnin välein. Jos muutoksia löytyy, Power BI:n tietojoukko, raportit ja koontinäytöt päivitetään automaattisesti.
   * ![](media/sample-datasets/power-bi-onedrive-file.png)**OneDrive – henkilökohtainen** – Tiedostojen tallentamiseen OneDrive-tiliisi liittyy monia samoja etuja kuin OneDrive for Businessin kanssa. Suurin ero on, että sinun on kirjauduttava sisään OneDriveen käyttämällä Microsoft-tiliäsi, kun muodostat ensimmäisen kerran yhteyden tiedostoon (Nouda tiedot > Tiedostot > OneDrive - henkilökohtainen). Yleensä Microsoft-tili on eri kuin tili, jota käytetään Power BI:hin kirjautumiseen. Kun kirjaudut sisään OneDriveen käyttämällä Microsoft-tiliäsi, muista valita asetus Pidä minut sisäänkirjautuneena. Näin Power BI voi muodostaa yhteyden tiedostoon noin tunnin välein ja varmistaa, että Power BI:n tietojoukko on synkronoitu.
   * ![](media/sample-datasets/power-bi-sharepoint2.png) **SharePoint – työryhmäsivustot** – Power BI ‑tiedostojen tallentaminen  SharePointin työryhmäsivustoille muistuttaa pitkälti tallentamista OneDrive for Business ‑palveluun. Suurin ero on siinä, miten yhteys Power BI:stä tiedostoon muodostetaan. Voit määrittää URL-osoitteen tai muodostaa yhteyden pääkansioon.
3. Avaa Power BI -palvelu (app.powerbi.com) ja kirjaudu sisään.

   > [!TIP]
   > Tässä vaiheessa sinun kannattaa ehkä luoda uusi koontinäyttö ja antaa sille sama nimi kuin tiedostolla, jonka aiot tuoda.  Jos et tee niin, Power BI ei luo uutta, mallin mukaan nimettyä koontinäyttöä, kun tuot Excel-tietojoukon, vaan lisää sillä hetkellä avattuna olevaan koontinäyttöön uuden ruudun. Kun valitset kyseisen ruudun, siirryt tietojoukon raporttiin. Se ei ole iso ongelma, sillä voit aina luoda uuden koontinäytön myöhemmin, mutta jos aloitat luomalla uuden koontinäytön, säästyt ylimääräiseltä vaiheelta tai parilta.
   >
   >
4. Valitse vasemmasta alakulmasta **Nouda tiedot**.

    ![](media/sample-datasets/power-bi-get-data.png)
5. Valitse ilmestyvältä Nouda tiedot -sivulta **Tiedostot > Nouda**.

     ![](media/sample-datasets/power-bi-files.png)
6. Siirry sijaintiin, johon latasit ja tallensit mallin.

   ![](media/sample-datasets/power-bi-files3.png)
7. Valitse OneDrive for Business ‑palveluun tallennettu tiedosto, joka tässä tapauksessa on **Procurement Analysis Sample.xlsx**, ja valitse **Yhdistä**.

   ![](media/sample-datasets/power-bi-connect2.png)
8. Valitse, haluatko tuoda tiedot vai tarkastella työkirjaa Power BI:ssä tismalleen sellaisena kuin se on Excel Onlinessa.

    ![](media/sample-datasets/power-bi-import.png)
9. Jos valitset **Tuo**, Power BI tuo mallityökirjan järjestelmään ja lisää sen uutena tietojoukkona, jonka nimi on **Hankinta-analyysimalli**.  Jos työkirjassa on yhtään Power View ‑taulukoita tai -alueita tai jokin tietomalli, Power BI luo myös samannimisen raportin. Ja ellei sinulla ole vielä koontinäyttöä avattuna, Power BI luo uuden koontinäytön. (Jos sinulla oli koontinäyttö avattuna, kun valitsit **Nouda tiedot**, kyseiseen koontinäyttöön ilmestyy uusi tyhjä ruutu.  Napsauttamalla ruutua siirryt juuri lisäämäsi tietojoukon raporttiin). Uudella sisällöllä on sama nimi kuin mallilla, ja se on merkitty keltaisella tähdellä.
10. Kun näytölle ilmestyy **Tietojoukkosi on valmiina!** ‑ikkuna, voit valita **Näytä tietojoukko** tai **Hanki nopeita merkityksellisiä tietoja** tai voit etsiä tietojoukkoon liittyvän raportin tai koontinäytön käyttämällä Power BI:n vasenta siirtymispalkkia.  

     ![](media/sample-datasets/power-bi-ready.png)

### <a name="optional-take-a-look-at-the-excel-samples-from-inside-excel-itself"></a>(Valinnainen) Excel-mallien tarkastelu suoraan Excelistä
Haluatko ymmärtää, miten Excel-työkirjassa olevat tiedot muunnetaan Power BI ‑tietojoukoiksi ja ‑raporteiksi? Excel-mallien avaaminen ***Excelissä*** ja työkirjojen tutkiminen saattaa tarjota vastauksia.

* Kun avaat mallityökirjan Excelissä ensimmäistä kertaa, esiin saattaa tulla kaksi varoitusta. Ensimmäinen ilmoittaa, että työkirjassa käytössä suojattu näkymä. Valitse **Ota muokkaaminen käyttöön**. Toinen saattaa sanoa, että työkirjassa on ulkoisia tietoyhteyksiä. Valitse **Ota sisältö käyttöön**.
* Kussakin työkirjassa on useita laskentataulukoita. Koska kussakin näistä Excel-malleista on vähintään yksi Power View ‑taulukko, jossa on visualisointeja, saat tietojoukon **sekä** raportin tuodessasi Excel-tiedoston Power BI:hin.

   Sinun saattaa olla tarpeen [ottaa käyttöön Power View ‑apuohjelma](https://support.office.com/article/Create-a-Power-View-sheet-in-Excel-2013-B23D768D-7586-47FE-97BD-89B80967A405#__toc328591957).
* Missä siis varsinaiset tiedot ovat? Ne ovat PowerPivot-tietomallissa. Jos haluat nähdä tiedot, valitse **PowerPivot**-välilehdeltä **Hallitse tietomallia**.

    Etkö näe PowerPivot-välilehteä? [Ota käyttöön PowerPivot-apuohjelma](https://support.office.com/article/Start-Power-Pivot-in-Microsoft-Excel-2013-add-in-A891A66D-36E3-43FC-81E8-FC4798F39EA8).
* Tiedot-välilehti sisältää tietoja obviEncesta, mallin luoneesta yrityksestä.

## <a name="the-power-bi-samples-as-pbix-files"></a>Power BI ‑mallit .pbix-tiedostoina
Kaikki mallisisältöpaketit ovat saatavilla myös Power BI:n .pbix-tiedostoina. .pbix-tiedostot on suunniteltu käytettäväksi yhdessä Power BI Desktopin kanssa.  

1. Lataa tiedostot yksitellen alla olevista linkeistä. Näiden linkkien valitseminen tallentaa tiedoston automaattisesti Lataukset-kansioon. 

   * [Jälleenmyyntianalyysimalli PBIX](http://download.microsoft.com/download/9/6/D/96DDC2FF-2568-491D-AAFA-AFDD6F763AE3/Retail%20Analysis%20Sample%20PBIX.pbix)
   * [Toimittajan laatuanalyysimalli PBIX](http://download.microsoft.com/download/8/C/6/8C661638-C102-4C04-992E-9EA56A5D319B/Supplier-Quality-Analysis-Sample-PBIX.pbix)
   <!-- Previous link doesn't work -->
   * [Henkilöstöhallintomalli PBIX](http://download.microsoft.com/download/6/9/5/69503155-05A5-483E-829A-F7B5F3DD5D27/Human%20Resources%20Sample%20PBIX.pbix)
   * [Asiakkaan tuottavuuden malli PBIX](http://download.microsoft.com/download/6/A/9/6A93FD6E-CBA5-40BD-B42E-4DCAE8CDD059/Customer%20Profitability%20Sample%20PBIX.pbix)
   * [Mahdollisuuksien seurantamalli PBIX](http://download.microsoft.com/download/9/1/5/915ABCFA-7125-4D85-A7BD-05645BD95BD8/Opportunity%20Analysis%20Sample%20PBIX.pbix)
   * [IT-kulutusanalyysimalli PBIX](http://download.microsoft.com/download/E/9/8/E98CEB6D-CEBB-41CF-BA2B-1A1D61B27D87/IT%20Spend%20Analysis%20Sample%20PBIX.pbix)
   * [Hankinta-analyysimalli PBIX](http://download.microsoft.com/download/D/5/3/D5390069-F723-413B-8D27-5888500516EB/Procurement%20Analysis%20Sample%20PBIX.pbix)
   * [Myynti- ja markkinointimalli PBIX](http://download.microsoft.com/download/9/7/6/9767913A-29DB-40CF-8944-9AC2BC940C53/Sales%20and%20Marketing%20Sample%20PBIX.pbix)

1. Valitse Power BI Desktopissa **Tiedosto > Avaa** ja siirry sijaintiin, johon tallensit mallin .pbix-tiedoston.

   ![](media/sample-datasets/power-bi-desktop-open.png)
4. Avaa .pbix-tiedosto Power BI Desktopissa valitsemalla tiedosto.

## <a name="next-steps"></a>Seuraavat vaiheet
[Power BI:n peruskäsitteet](consumer/end-user-basic-concepts.md)

[Opetusohjelma: Yhteyden muodostaminen Power BI:n malleihin](sample-tutorial-connect-to-the-samples.md)

[Power BI:n tietolähteet](service-get-data.md)

Onko sinulla muuta kysyttävää? [Kokeile Power BI -yhteisöä](http://community.powerbi.com/)
