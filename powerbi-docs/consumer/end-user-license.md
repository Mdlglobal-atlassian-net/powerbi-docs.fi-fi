---
title: Power BI -kuluttajien käyttöoikeustyypit
description: Lue erilaisista käyttöoikeustyypeistä ja siitä, miten voit selvittää, minkä tyyppinen käyttöoikeus sinulla on.
author: mihart
ms.reviewer: ''
ms.custom: ''
ms.service: powerbi
ms.subservice: powerbi-consumer
ms.topic: how-to
ms.date: 02/18/2020
ms.author: mihart
LocalizationGroup: consumers
ms.openlocfilehash: abb6450c1c731df562c747e6b352b914879a43b3
ms.sourcegitcommit: f9909731ff5b6b69cdc58e9abf2025b7dee0e536
ms.translationtype: HT
ms.contentlocale: fi-FI
ms.lasthandoff: 02/20/2020
ms.locfileid: "77497651"
---
# <a name="types-of-power-bi-licenses"></a>Power BI -käyttöoikeustyypit
*Kuluttajana* käytät Power BI -palvelua raporttien ja koontinäyttöjen tarkastelemiseen, jotta voit tehdä liiketoimintapäätöksiä. Jos olet käyttänyt Power BI:tä jonkin aikaa tai olet jutellut *design-osaston* työntekijöiden kanssa, olet luultavasti huomannut, että jotkin ominaisuudet toimivat vain, jos sinulla on tietyntyyppinen käyttöoikeus. 

Tässä artikkelissa selitetään käyttöoikeustyyppien erot: maksuton, Pro, maksuton Premium-kapasiteetilla sekä Pro Premium-kapasiteetilla. Saat myös ohjeet sen selvittämiseen, minkälaista käyttöoikeutta käytät.  

Aloitamme tarkastelemalla kahta käyttöoikeusluokkaa – käyttäjien käyttöoikeuksia ja organisaatiotason käyttöoikeuksia. 

## <a name="user-licenses"></a>Käyttäjien käyttöoikeudet
Ensimmäinen käyttöoikeustyyppi on **käyttäjän** käyttöoikeus. Jokaisella Power BI -käyttäjällä on joko maksuton käyttöoikeus tai Pro-käyttöoikeus. Jotkin ominaisuudet on rajoitettu käyttäjille, joilla on Pro-käyttöoikeus.  

- Power BI Pro -käyttöoikeuden avulla käyttäjä voi tehdä yhteistyötä muiden Pro-käyttäjien kanssa luomalla ja jakamalla sisältöä. Vain käyttäjät, joilla on Pro-käyttöoikeus, voivat julkaista raportteja, tilata koontinäyttöjä ja raportteja sekä tehdä yhteistyötä työtovereiden kanssa työtiloissa. Pro-käyttöoikeuksia käyttävät yleensä raporttien *suunnittelijat*, kehittäjät, analyytikot ja järjestelmänvalvojat.


- Vaikka maksutonkin Power BI -käyttöoikeus on myös tehokas, se on tarkoitettu käyttäjille, jotka ovat vasta aloittamassa Power BI:n käyttämistä tai jotka luovat sisältöä itseään varten. Maksuton yksittäisen käyttäjän käyttöoikeus on täydellinen käyttäjälle, joka opettelee Power BI:n käyttämistä Microsoftin mallitiedostojen avulla. Käyttäjät, joilla on maksuton käyttöoikeus, eivät voi tarkastella toisten jakamaa sisältöä tai jakaa omaa sisältöään muiden Power BI -käyttäjien kanssa.  

Onko kaikki tähän mennessä selvää?  OK. Lisätään toinen kerros, **Premium-kapasiteetti**.

## <a name="what-does-power-bi-premium-do-how-does-it-work"></a>Mitä Power BI Premium tekee? Toimintaperiaate
Premium-kapasiteetti on **organisaatiotason** käyttöoikeus. Se sisältää tietyt ominaisuudet ja toiminnot niiden ominaisuuksien lisäksi, jotka sisältyvät organisaation **käyttäjien** Power BI -käyttöoikeuksiin. Yksi *kuluttajien* monista eduista on se, että käyttökokemukseen sisältyy enemmän ominaisuuksia niillä organisaation käyttäjillä, joilla on *maksuton* käyttäjän käyttöoikeus. Jos yrityksellä on Premium-kapasiteetin käyttöoikeus, Pro-käyttäjät voivat jakaa sisältöä kaikille organisaation jäsenille ilman, että sisältöä tarkastelevilla käyttäjillä on Power BI Pro -käyttöoikeudet.   

Kun organisaatio ostaa Premium-kapasiteetin käyttöoikeuden, järjestelmänvalvoja tavallisesti määrittää Pro-käyttöoikeudet niille työntekijöille, jotka luovat ja jakavat sisältöä. Järjestelmänvalvoja myös määrittää maksuttomat käyttöoikeudet kaikille, jotka kuluttavat luotua sisältöä.  

Haluatko lisätietoja Premiumista? Lue lisää. Jos et, siirry alla olevaan kohtaan [Selvitä, mitkä käyttöoikeudet sinulla on](#find-out-which-license-you-have).

Kun organisaatio ostaa Premium-kapasiteetin käyttöoikeuden, organisaatio saa Power BI -palvelusta erityisesti varatun kapasiteetin. Kapasiteettia ei jaeta muiden kanssa. Kapasiteettia tukee erillinen laitteisto, joka on täysin Microsoftin hallinnoima. Organisaatiot voivat käyttää erillisen kapasiteettinsa laaja-alaisesti tai varata sen määritetyille työtiloille käyttäjien määrän, kuormituksen tai muiden tekijöiden perusteella sekä lisätä tai vähentää sitä vaatimusten muuttuessa.

Power BI Premium tarjoaa erillisen kapasiteetin, joka takaa tasaisemman suorituskyvyn ja tukee suurempia tietomääriä Power BI:ssä. 


## <a name="find-out-which-license-you-have"></a>Selvitä, mikä käyttöoikeus sinulla on
Voit tarkistaa Power BI -käyttöoikeustietosi useilla eri tavoilla. 

Selvitä ensin, mikä **käyttäjän** käyttöoikeus sinulla on.

- Tiettyihin Microsoft Office -versioihin sisältyy Power BI Pro -käyttöoikeus.  Jos haluat tarkistaa, sisältääkö Office-versiosi Power BI:n, siirry [Office-portaaliin](https://portal.office.com/account) ja valitse **Tilaukset**.

    Tällä ensimmäisellä käyttäjällä Pradtannalla on Office 365 E5, joka sisältää Power BI Pro -käyttöoikeuden.

    ![Office-portaalin Tilaukset-välilehti](media/end-user-license/power-bi-license-office.png)

    Tällä toisella käyttäjällä Zalanilla on maksuton Power BI -käyttöoikeus. 

    ![Office-portaalin Tilaukset-välilehti](media/end-user-license/power-bi-license-free.png)

Tarkista seuraavaksi, onko tililläsi myös Premium-kapasiteetin käyttöoikeus. Kumpi tahansa edellä mainituista käyttäjistä, Pro tai maksuton, voi kuulua organisaatioon, jolla on Premium-kapasiteetin käyttöoikeus.  Tarkistetaan tilanne toiselta käyttäjältä, Zalanilta.  

- Valitse Power BI -palvelussa **Oma työtila** ja valitse sitten oikeassa yläkulmassa oleva hammasrataskuvake. Valitse **Hallitse henkilökohtaista tallennustilaa**.

    ![Hammasrattaan Asetukset-valikko näytetään](media/end-user-license/power-bi-license-personal.png)

    **Käyttäjien** käyttöoikeuden Pro-versio ja maksuton versio sisältää 10 Gt pilvitallennustilaa, jota voidaan käyttää Power BI -raporttien tai Excel-työkirjojen isännöintiin. Jos näet yli 10 Gt, olet sellaisen organisaatiotilin jäsen, jolla on Premium-kapasiteetin käyttöoikeus.

    Muistathan, että Office-portaalin sivulla Zalanin käyttäjätilauksena näkyi Power BI (maksuton). Koska Zalanin organisaatio on ostanut Premium-kapasiteetin käyttöoikeuden, hän on Power BI -palvelussa **Pro-käyttäjä**. Koska hän on *kuluttajana* organisaatiossa, jolla on Premium-kapasiteetin käyttöoikeus, hän voi tarkastella jaettua sisältöä, tehdä yhteistyötä työtovereiden kanssa, työskennellä käyttäen sovelluksia ja tehdä paljon muuta. Power BI -järjestelmänvalvoja määrittää hänen käyttöoikeuksiensa laajuuden. Useimmille *kuluttajille* annetaan käyttöoikeudet esimerkiksi Q&A:n käyttämiseen, sisällön viemiseen, sovellusten uudelleen jakamiseen ja tilausten luomiseen.  Sisällön luominen ja julkaiseminen rajoitetaan kuitenkin työtovereihin, jotka ovat *suunnittelijoita*, analyytikkoja, kehittäjiä ja järjestelmänvalvojia.   <!-- how can he be Pro if I assigned him a Free account in the O365 portal?  Is he a Pro user with consumer permissions? -->

    ![Tallennustilan hallinta näyttää 100 Gt](media/end-user-license/power-bi-license-100gb.png)
