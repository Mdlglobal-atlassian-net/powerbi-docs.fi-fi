---
title: Kommenttien lisääminen koontinäyttöihin ja raportteihin
description: Tässä asiakirjassa kerrotaan, miten voit lisätä kommentteja koontinäyttöön, raporttiin tai visualisointiin ja miten voit keskustella työtovereiden kanssa kommenttien avulla.
author: mihart
manager: kvivek
ms.reviewer: ''
featuredvideoid: ''
ms.custom: seodec18
ms.service: powerbi
ms.subservice: powerbi-consumer
ms.topic: conceptual
ms.date: 04/30/2019
ms.author: mihart
LocalizationGroup: Consumer
ms.openlocfilehash: 2796b29ee553ece77846f5edc8af4b2523fd48c6
ms.sourcegitcommit: f05ba39a0e46cb9cb43454772fbc5397089d58b4
ms.translationtype: HT
ms.contentlocale: fi-FI
ms.lasthandoff: 07/26/2019
ms.locfileid: "68522785"
---
# <a name="add-comments-to-a-dashboard-or-report"></a>Kommenttien lisääminen koontinäyttöön tai raporttiin
Lisää henkilökohtainen kommentti tai aloita keskustelu koontinäytöstä tai raportista työtovereidesi kanssa. **Kommentti**-ominaisuus on vain yksi tapa, jolla *kuluttaja* voi tehdä yhteistyötä muiden kanssa. 

![kommentit video](media/end-user-comment/comment.gif)

## <a name="how-to-use-the-comments-feature"></a>Kommentti-toiminnon käyttäminen
Kommentteja voi lisätä koko koontinäyttöön, koontinäytön yksittäisiin visualisointeihin, raporttisivulle ja raporttisivun yksittäisiin visualisointeihin. Voit lisätä yleisen kommentin tai tietyille työtovereille tarkoitetun kommentin.  

Kun lisäät kommentin raporttiin, Power BI tallentaa nykyiset suodatin- ja osittaja-arvot. Tämä tarkoittaa sitä, että kun valitset kommentin tai vastaat siihen, raporttisivu tai raportin visualisointi voi muuttua näyttämään suodatus- ja osittajavalinnat, jotka olivat aktiivisia, kun kommentti lisättiin ensimmäistä kertaa.  

![video raportista, jossa on suodattimet](media/end-user-comment/comment-reports-with-filters/comment-reports-with-filters.gif)

Miksi tämä on tärkeää? Oletetaan, että työtoveri on käyttänyt suodatinta, joka paljasti mielenkiintoisen merkityksellisen tiedon, jonka hän haluaa jakaa työryhmän kanssa. Jos tätä suodatinta ei ole valittu, kommentissa ei ehkä ole järkeä. 

### <a name="add-a-general-comment-to-a-dashboard-or-report"></a>Yleisen kommentin lisääminen koontinäyttöön tai raporttiin
Prosessit kommenttien lisäämiseksi koontinäyttöön tai raporttiin muistuttavat toisiaan. Tässä esimerkissä käytetään koontinäyttöä. 

1. Avaa Power BI -koontinäyttö tai raportti ja valitse **Kommentit**-kuvake. Kommentit-valintaikkuna avautuu.

    ![kommentit-kuvake](media/end-user-comment/power-bi-comment-icon.png)

    Tässä näemme, että koontinäytön tekijä on jo lisännyt yleisen kommentin.  Kuka tahansa koontinäytön käyttöoikeudet omaava voi nähdä tämän kommentin.

    ![kommentit-kuvake](media/end-user-comment/power-bi-dash-comment.png)

2. Jos haluat vastata, valitse **Vastaa**, kirjoita vastauksesi ja valitse **Julkaise**.  

    ![Vastaa kommenttiin -kuvake](media/end-user-comment/power-bi-comment-reply.png)

    Power BI ohjaa vastauksesi oletusarvoisesti sille työtoverillesi, joka on aloittanut kommenttiketjun eli tässä tapauksessa Aaron F:lle. 

    ![Kommentti ja vastaus](media/end-user-comment/power-bi-response.png)

 3. Jos haluat lisätä kommentin, joka ei kuulu olemassa olevaan ketjuun, kirjoita kommenttisi ylempään tekstikenttään.

    ![Vastaa kommenttiin -kuvake](media/end-user-comment/power-bi-new-comment.png)

    Tämän koontinäytön kommentit näyttävät nyt tältä.

    ![Kommentit keskustelut](media/end-user-comment/power-bi-comment-conversation.png)

### <a name="add-a-comment-to-a-specific-dashboard-or-report-visual"></a>Kommentin lisääminen koontinäytön tai raportin tiettyyn visualisointiin
Sen lisäksi, että voit lisätä kommentteja koko koontinäyttöön tai koko raporttisivulle, voit lisätä kommentteja koontinäytön yksittäisiin ruutuihin ja raportin yksittäisiin visualisointeihin. Prosessit ovat samankaltaisia, ja tässä esimerkissä käytetään raporttia.

1. Osoita visualisointia ja napsauta kolmea pistettä (...).    
2. Valitse avattavasta valikosta **Lisää kommentti**.

    ![Lisää kommentti on ensimmäinen vaihtoehto](media/end-user-comment/power-bi-comment-report.png)  

3.  **Kommentit**-valintaikkuna avautuu, ja muut sivulla olevat visualisoinnit näkyvät harmaana. Tässä visualisoinnissa ei ole vielä kommentteja. 

    ![Kommentin lisääminen itselle](media/end-user-comment/power-bi-comment-bar.png)  

4. Kirjoita kommenttisi ja valitse **Julkaise**.

    ![Kommentin lisääminen itselle](media/end-user-comment/power-bi-comment-june.png)  

    - Kun valitset raporttisivulla visualisoinnille tehdyn kommentin, visualisointi korostetaan (ks. yllä).

    - Koontinäytössä kaaviokuvake ![kommentti ja kaaviokuvake](media/end-user-comment/power-bi-comment-chart-icon.png) ilmaisee, että kommentti liittyy tiettyyn visualisointiin. Koko koontinäyttöä koskevat kommentit eivät sisällä erityistä kuvaketta. Kaaviokuvakkeen valitseminen korostaa siihen liittyvän visualisoinnin koontinäytössä.

        ![kyseinen visualisointi korostettu](media/end-user-comment/power-bi-comment-highlight2.png)

5. Palaa koontinäyttöön tai raporttiin valitsemalla **Sulje**.

### <a name="get-your-colleagues-attention-by-using-the--sign"></a>Käytä @-merkkiä työtovereiden huomion saamiseksi
Kun lisäät kommentin koontinäyttöön, raporttiin, ruutuun tai visualisointiin, käytä \@-merkkiä työtovereiden huomion saamiseksi.  Kun kirjoitat \@-merkin, Power BI:ssä avautuu avattava valikko, josta voit etsiä ja valita organisaatiosi henkilöitä. \@-merkin perässä olevat vahvistetut nimet näkyvät sinisinä. 

Tässä on keskusteluni visualisoinnin *suunnittelijan* kanssa. Hän käyttää @-merkkiä, jotta varmasti näen kommentin. Tiedän, että tämä kommentti on minulle. Kun avaan tämän sovelluksen koontinäytön Power BI:ssä, valitsen **Kommentit** otsikosta. Keskustelumme on näkyvissä **Kommentit**-ruudulla.

![Kommentin maininnan lisääminen](media/end-user-comment/power-bi-comment-convo.png)  



## <a name="next-steps"></a>Seuraavat vaiheet
Takaisin [kuluttajien visualisointeihin](end-user-visualizations.md)    
<!--[Select a visualization to open a report](end-user-open-report.md)-->
