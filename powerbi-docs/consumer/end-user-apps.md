---
title: Mikä Power BI -sovellus on?
description: Power BI:ssä sovellukset kokoavat toisiinsa liittyvät koontinäytöt ja raportit yhteen paikkaan.
author: mihart
manager: kvivek
ms.reviewer: lukaszp
ms.custom: seodec18
ms.service: powerbi
ms.subservice: powerbi-service
ms.topic: conceptual
ms.date: 01/21/2019
ms.author: mihart
LocalizationGroup: Share your work
ms.openlocfilehash: 0b423310e88917c910d44f15247bbaec49732f2c
ms.sourcegitcommit: 54907bb59a5c31b25d368d83a0c4faa5e2f0db66
ms.translationtype: HT
ms.contentlocale: fi-FI
ms.lasthandoff: 01/24/2019
ms.locfileid: "54838320"
---
# <a name="apps-in-power-bi"></a>Sovellukset Power BI:ssä
## <a name="what-is-a-power-bi-app"></a>Mikä Power BI -sovellus on?
*Sovellus* on Power BI:n sisältötyyppi, joka kokoaa toisiinsa liittyvät koontinäytöt ja raportit yhteen paikkaan. Sovelluksessa voi olla yksi tai useampia koontinäyttöjä ja yksi tai useampia raportteja, jotka on koottu yhteen. Power BI:n *suunnittelijat* luovat sovellukset ja jakavat ne sinun kaltaisillesi *kuluttajille*. 

Sovellukset on järjestetty **Sovellukset**-sisältöluetteloon.

![Sovellukset Power BI:ssä](./media/end-user-apps/power-bi-apps-nav.png)

> [!NOTE]
> Sovellusominaisuuden käyttö edellyttää Power BI Pro -käyttöoikeutta. <!-- add link to how to figure out your license -->

## <a name="app-designers-and-app-consumers"></a>Sovelluksen ***suunnittelijat*** ja sovelluksen ***kuluttajat***
Roolistasi riippuen saatat olla henkilö, joka luo sovelluksia (suunnittelija) omaan käyttöönsä tai jakaa niitä työtovereidensa kanssa. Vaihtoehtoisesti voit olla henkilö, joka vastaanottaa ja lataa muiden luomia sovelluksia (kuluttaja). Tämä artikkeli on tarkoitettu sovellusten *kuluttajille*.

## <a name="advantages-of-apps"></a>Sovellusten edut
Sovellukset on helppo löytää ja asentaa Power BI -palvelussa ([https://powerbi.com](https://powerbi.com)) ja mobiililaitteessa. Kun olet asentanut sovelluksen, sinun ei tarvitse muistaa monien eri raporttinäkymien nimiä, sillä ne ovat kaikki yhdessä sovelluksessa, selaimessa tai mobiililaitteessa.

Kun käytät sovelluksia,näet muutokset automaattisesti aina, kun sovelluksen tekijä julkaisee päivityksiä. Tekijä määrittää myös, kuinka usein tiedot ajoitetaan päivittymään, joten sinun ei tarvitse huolehtia niiden pitämisestä ajan tasalla. 

<!-- add conceptual art -->
## <a name="get-a-new-app"></a>Uuden sovelluksen hankkiminen
Voit hankkia sovelluksia muutamilla eri tavoilla. 
- Sovelluksen tekijä voi asentaa sovelluksen automaattisesti Power BI -tilillesi, jolloin näet uuden sovelluksen **Sovellukset**-sisältöluettelossa, kun avaat Power BI:n seuraavan kerran. 
- Sovelluksen tekijä voi lähettää sinulle suoran linkin sovellukseen. Kun valitset linkin, sovellus avautuu Power BI:ssä.
- Voit etsiä sovelluksia AppSourcesta, jossa näet kaikki käytettävissä olevat sovellukset. AppSourcessa on yrityksen sisäisten ja ulkopuolisten raporttien suunnittelijoiden julkaisemia sovelluksia. AppSourcessa voi esimerkiksi olla jo käyttämäsi palvelun sovellus, kuten Google Analytics, GitHub tai Microsoft Dynamics. 
- Jos käytät Power BI:tä mobiililaitteella, et voi asentaa sovellusta AppSourcen kautta vaan tarvitset suoran linkin. Jos sovelluksen tekijä asentaa sovelluksen automaattisesti, näet sen sovellusluettelossa.


## <a name="next-step"></a>Seuraava vaihe
* [Sovelluksen avaaminen ja käyttäminen](end-user-app-view.md)

