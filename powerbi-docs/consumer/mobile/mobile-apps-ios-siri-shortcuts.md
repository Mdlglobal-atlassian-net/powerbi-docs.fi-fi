---
title: Power BI -mobiilisovelluksen integrointi Siri-pikakuvakkeiden kanssa
description: Power BI -sisällön suora käyttö Siri-pikakuvakkeiden avulla.
author: paulinbar
manager: rkarlin
ms.reviewer: ''
ms.service: powerbi
ms.subservice: powerbi-mobile
ms.topic: conceptual
ms.date: 01/15/2020
ms.author: painbar
ms.openlocfilehash: e5df11f6321481e95718ddda39dca300079277a1
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: fi-FI
ms.lasthandoff: 05/05/2020
ms.locfileid: "76537987"
---
# <a name="using-siri-shortcuts-in-power-bi-mobile-ios-app"></a>Siri-pikakuvakkeiden käyttö Power BI:n iOS-mobiilisovelluksessa

Voit käyttää Power BI -sisältöä suoraan Siri-pikakuvakkeiden avulla.

Pääset helposti ja nopeasti usein käyttämiisi raportteihin ja raporttinäkymiin Siri-pikakuvakkeiden integroinnin avulla. Kun olet luonut pikakuvake haluamaasi kohteeseen, voit pyytää Siriä avaamaan sen aina kun haluat tarkastella sen tietoja.

## <a name="create-siri-shortcut-for-a-report-or-dashboard"></a>Siri-pikakuvakkeen luominen raporttiin tai raporttinäkymään

Voit luoda raportteihin ja raporttinäkymiin Siri-pikakuvakkeita kolmella eri tavalla:

- Usein käyttämiisi raportteihin ja raporttinäkymiin lisätään **Lisää Siriin** -bannerivaihtoehto. Voit avata **Lisää Siriin** -sivun napauttamalla kyseistä toimintoa.
    
- Käytä **Siri-pikakuvake**-toimintoa **raportin** tai **raporttinäkymän** toimintovalikossa (...).
    
- Käytä **Ehdotetut pikakuvakkeet** -ominaisuutta laitteen asetuksissa (**Laitteen asetukset** > **Siri ja Haku**). Voit lisätä pikakuvakkeen ehdotuksen kohteeseen käyttämällä plusmerkin näköistä painiketta (+).
     
     ![Pikakuvakkeen luominen](./media/mobile-apps-ios-siri-search/power-bi-siri-create-shortcut.png)

Power BI -raportin pikakuvakkeeseen tallentuu se sivu, jota tarkastelet pikakuvaketta luodessasi. 

Kaikki vaihtoehdot avaavat **Lisää Siriin** -sivun. Tällä sivulla sinun on tallennettava lausahdus, jota käytät myöhemmin pyytäessäsi Siriä avaamaan kyseisen raportin tai raporttinäkymän. 
   
![Lisää Siriin -sivu](./media/mobile-apps-ios-siri-search/power-bi-siri-add-page.png)
    

## <a name="use-siri-shortcuts-to-view-report-or-dashboard"></a>Siri-pikakuvakkeiden käyttö raportin tai raporttinäkymän tarkasteluun

Kun olet luonut pikakuvakkeen, voit pyytää Siriä avaamaan raporttinäkymän tai raportin, jolle loit pikakuvakkeen.
Aktivoi Siri ja sano pikakuvakkeelle tallentamasi lausahdus. Siri käynnistää Power BI:n ja avaa pyydetyn raportin tai raporttinäkymän. 

Power BI -raportit avataan siltä sivulta, joka tallentui pikakuvaketta luodessasi.


  ![Siri käynnistää Power BI:n ja avaa pikakuvakkeen](./media/mobile-apps-ios-siri-search/power-bi-siri-open.png)
  

## <a name="edit-siri-shortcut-phrase"></a>Sirin pikakuvakelauseen muokkaaminen 
Voit muokata pikakuvakelausetta painamalla **Siri-pikakuvake**-painiketta **Raportin** tai **Raporttinäkymän** toimintovalikossa (...). Sirin pikakuvakesivu avautuu, jolloin voit **Tallentaa lausahduksen uudelleen**. 

## <a name="delete-siri-shortcut"></a>Siri-pikakuvakkeen poistaminen 
Jos haluat poistaa pikakuvakkeen, siirry kyseiseen kohteeseen ja napauta toimintovalikossa (...) **Siri-pikakuvake**-toimintoa. **Siri-pikakuvake**sivu avautuu. Valitse **Poista pikakuvake**.


> [!NOTE]
> Power BI -sovelluksen Siri-pikakuvakeintegrointi on käytettävissä iPhone- ja iPad-laitteilla, joiden käyttöjärjestelmä on vähintään iOS12.
> 

## <a name="next-steps"></a>Seuraavat vaiheet
Saat lisätietoja Power BI -mobiilisovelluksesta seuraavasti: 

* Lataa [Power BI:n iPhone-mobiilisovellus](https://go.microsoft.com/fwlink/?LinkId=522062)
* Seuraa [@MSPowerBI Twitterissä](https://twitter.com/MSPowerBI)
* Liity keskusteluun [Power BI -yhteisössä](https://community.powerbi.com/)

