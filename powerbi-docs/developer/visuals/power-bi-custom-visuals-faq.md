---
title: Usein kysyttyjä kysymyksiä – Power BI -visualisoinnit
description: Selaa Power BI -visualisointeja koskevien usein kysyttyjen kysymysten ja vastausten luetteloa
author: KesemSharabi
ms.author: kesharab
ms.reviewer: ''
ms.service: powerbi
ms.topic: conceptual
ms.subservice: powerbi-custom-visuals
ms.custom: ''
ms.date: 12/17/2018
ms.openlocfilehash: d70d1357af3309ddd9584b11ccf79115cde095c8
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: fi-FI
ms.lasthandoff: 05/05/2020
ms.locfileid: "79383294"
---
# <a name="power-bi-visuals-faq"></a>Power BI:n visualisointien usein kysytyt kysymykset

## <a name="organizational-power-bi-visuals"></a>Organisaation Power BI -visualisoinnit

Hallintaportaalissa voi hallita organisaation Power BI:n visualisointeja.

### <a name="how-can-the-admin-manage-organizational-power-bi-visuals"></a>Miten järjestelmänvalvoja voi hallita organisaation Power BI -visualisointeja?

Hallintaportaalin *Organisaation visualisoinnit* -välilehdessä järjestelmänvalvoja voi nähdä ja [hallita kaikkia organisaation Power BI -visualisointeja](../../service-admin-portal.md#organizational-visuals). Hallitseminen sisältää Power BI ‑visualisointien lisäämisen ja poistamisen sekä niiden käyttöön ottamisen ja käytöstä poistamisen.

Organisaation käyttäjät voivat helposti löytää Power BI ‑visualisointeja ja tuoda niitä raportteihinsa suoraan Power BI Desktopista tai ‑palvelusta.

Kun järjestelmänvalvoja lataa järjestelmään organisaation Power BI ‑visualisoinnista uuden version, kaikki organisaatiossa saavat saman päivitetyn version. Kaikki päivitettyä Power BI ‑visualisointia käyttävät raportit päivittyvät automaattisesti.

Käyttäjät voivat löytää organisaation Power BI ‑visualisoinnit Power BI Desktopin ja Power BI ‑palvelun sisäisestä organisaatiosäilöstä välilehdeltä *OMA ORGANISAATIO*. 

### <a name="if-an-admin-uploads-a-power-bi-visual-from-the-public-marketplace-to-the-organization-store-is-it-automatically-updated-once-a-vendor-updates-the-visual-in-the-public-marketplace"></a>Jos järjestelmänvalvoja lataa Power BI ‑visualisoinnin julkisesta Marketplacesta organisaation sisäiseen säilöön, päivittyykö se automaattisesti, kun toimittaja päivittää visualisoinnin julkisessa Marketplacessa?

Ei. Julkisesta Marketplacesta peräisin olevia visualisointeja ei päivitetä automaattisesti. On järjestelmänvalvojan vastuulla päivittää organisaation Power BI ‑visualisointien versiot.

### <a name="is-there-a-way-to-disable-the-organization-store"></a>Voiko organisaation säilön poistaa käytöstä?

Ei. Käyttäjät näkevät aina *OMA ORGANISAATIO* ‑välilehden Power BI Desktopissa ja Power BI -palvelussa. Jos järjestelmänvalvoja poistaa tai poistaa käytöstä kaikki organisaation Power BI ‑visualisoinnit hallintaportaalin kautta, organisaation säilö näkyy tyhjänä.
  
### <a name="if-the-admin-disables-power-bi-visuals-from-the-admin-portal-tenant-settings-do-users-still-have-access-to-the-organizational-power-bi-visuals"></a>Jos järjestelmänvalvoja poistaa Power BI ‑visualisoinnit käytöstä hallintaportaalissa (vuokraajan asetuksissa), voivatko käyttäjät käyttää edelleen organisaation Power BI ‑visualisointeja?

Kyllä. Jos järjestelmänvalvoja poistaa Power BI -visualisoinnit käytöstä hallintaportaalissa, se ei vaikuta organisaation säilöön.

Joissakin organisaatioissa Power BI -visualisoinnit on poistettu käytöstä ja käytössä ovat vain valikoidut visualisoinnit, jotka Power BI:n järjestelmänvalvoja on tuonut ja ladannut organisaation säilöön.

Power BI -visualisointien poistamista käytöstä hallintaportaalissa ei tueta Power BI Desktopissa. Desktop-käyttäjät voivat edelleen lisätä ja käyttää Power BI -visualisointeja raporteissaan julkisesta Marketplacesta. Nämä Power BI -visualisoinnit lakkaavat kuitenkin hahmontumasta, kun niitä julkaistaan Power BI -palvelussa. Julkaisemisen yrittäminen tuottaa myös virheen. 

Kun Power BI ‑visualisointiasetus pakotetaan hallintaportaalista, Power BI -palvelun käyttäjät eivät voi tuoda Power BI -visualisointeja julkisesta Marketplacesta. Silloin visualisointeja voi tuoda vain organisaation säilöstä.

### <a name="what-are-the-advantages-of-power-bi-visuals-in-the-organizational-store"></a>Mitä etua on Power BI ‑visualisoinneista, jotka ovat organisaation säilössä?

* Kaikki saavat visualisoinnista saman version, jota Power BI:n järjestelmänvalvoja hallitsee. Kun järjestelmänvalvoja päivittää visualisoinnin version hallintaportaalissa, kaikki organisaation käyttäjät saavat automaattisesti päivitetyn version.

* Visualisointitiedostoja ei tarvitse jakaa sähköpostitse tai kansioita jakamalla. Organisaation säilön tarjoukset näkyvät kaikille jäsenille, jotka ovat kirjautuneet sisään.

* Tietoturva ja tuettavuus parantuvat, kun organisaation Power BI ‑visualisointien uudet versiot päivittyvät automaattisesti kaikkiin raportteihin.

* Järjestelmänvalvojat voivat hallita, mitä Power BI -visualisointeja organisaatiossa on käytettävissä.

* Järjestelmänvalvojat voivat hallintaportaalissa ottaa visualisointeja käyttöön tai poistaa niitä käytöstä testausta varten.

## <a name="certified-power-bi-visuals"></a>Sertifioidut Power BI -visualisoinnit

### <a name="what-are-certified-power-bi-visuals"></a>Mitä sertifioidut Power BI -visualisoinnit ovat?

Sertifioidut Power BI ‑visualisoinnit ovat Power BI ‑visualisointeja, jotka täyttävät tietyt [vaatimukset](power-bi-custom-visuals-certified.md) ja jotka Microsoft on sertifioinut.

[Marketplacessa](https://appsource.microsoft.com/marketplace/apps?page=1&product=power-bi-visuals) sertifioiduissa Power BI ‑visualisoinneissa näkyy keltainen sertifiointimerkki.

Microsoft ei kuitenkaan ole kolmannen osapuolen Power BI ‑visualisointien tekijä. Kehotamme asiakkaita ottamaan yhteyttä suoraan tekijään kolmannen osapuolen visualisointien toiminnan varmistamiseksi.

### <a name="what-tests-are-done-during-the-certification-process"></a>Millaisia testejä sertifiointiprosessin aikana tehdään?

Sertifiointiprosessin aikana tehdään muun muassa seuraavat testit: 
* Koodin arviointeja
* Staattinen koodianalyysi
* Tietojen vuoto
* Tietojen sumea testaus
* Penetraatiotestaus
* Sivustojen välisiin komentosarjoihin pääsemisen testaus
* Haitallisten tietojen lisääminen
* Syötteiden tarkistus
* Toiminnallinen testaus
 
### <a name="are-certified-power-bi-visual-checked-again-with-every-new-submission-upgrade"></a>Tarkistetaanko sertifioidut Power BI ‑visualisoinnit uudelleen jokaisen uuden lähetyksen (päivityksen) yhteydessä?

Kyllä. Aina, kun sertifioidusta visualisoinnista lähetetään Marketplaceen uusi versio, visualisoinnin versiopäivitykselle tehdään samat sertifiointitarkistukset.

Version päivitykset sertifioidaan automaattisesti. Jos jokin rikkomus aiheuttaa päivityksen hylkäämisen, kehittäjälle lähetetään sähköpostiviesti, jossa kerrotaan, mitä on korjattava.

### <a name="can-a-certified-power-bi-visual-stop-lose-its-certification-after-a-new-update"></a>Voiko sertifioitu Power BI ‑visualisointi menettää sertifiointinsa uuden päivityksen myötä?

Ei, se ei ole mahdollista. Sertifioitu visualisointi ei voi menettää sertifiointiaan uuden päivityksen myötä. Sen sijaan päivitys voidaan hylätä.
 
### <a name="do-i-need-to-share-my-code-in-a-public-repository-if-im-certifying-my-power-bi-visual"></a>Onko minun jaettava koodini julkiseen säilöön saadakseni Power BI ‑visualisointini sertifioitua?

Ei, sinun ei tarvitse jakaa koodiasi julkisesti.

Anna vain lukuoikeudet Power BI ‑visualisoinnin koodin tarkistamiseen. Voit esimerkiksi käyttää yksityistä säilöä GitHubissa.
 
### <a name="does-a-certified-power-bi-visual-have-to-be-in-the-marketplace"></a>Onko sertifioidun Power BI ‑visualisoinnin oltava Marketplacessa?

Kyllä. Yksityisiä visualisointeja ei sertifioida.
 
### <a name="how-long-does-it-take-to-certify-my-visual"></a>Miten kauan visualisoinnin sertifiointi kestää?

Uuden Power BI ‑visualisoinnin (sertifioidaan ensimmäistä kertaa) sertifiointi voi kestää enintään neljä viikkoa. 

Power BI ‑visualisoinnin päivitetyn version sertifiointi voi kestää enintään kolme viikkoa. 

### <a name="does-the-certification-process-ensure-that-there-is-no-data-leakage"></a>Takaako sertifiointiprosessi, ettei tietovuotoja voi tapahtua?

Suoritettavat testit on suunniteltu varmistamaan, ettei visualisointi käytä ulkoisia palveluita tai resursseja. 

Microsoft ei ole kolmannen osapuolen Power BI ‑visualisointien tekijä. Kehotamme asiakkaita ottamaan yhteyttä suoraan tekijään Power BI ‑visualisointien toiminnan varmistamiseksi.
 
### <a name="are-uncertified-power-bi-visuals-safe-to-use"></a>Onko sertifioimattomien Power BI -visualisointien käyttö turvallista?

Power BI -visualisointien sertifioimattomuus ei välttämättä tarkoita, etteivät visualisoinnit olisi turvallisia käyttää.

Jotkin visualisoinnit eivät ole sertifioituja, koska ne eivät täytä yhtä tai useampaa [sertifiointivaatimusta](power-bi-custom-visuals-certified.md#certification-requirements). Tällaisia ovat esimerkiksi karttavisualisoinnit, jotka muodostavat yhteyden ulkoisiin palveluihin, tai visualisoinnit, jotka hyödyntävät kaupallisia kirjastoja.
 
## <a name="visuals-with-additional-purchases"></a>Lisäostoja sisältävät visualisoinnit

### <a name="what-is-a-visual-with-additional-purchases"></a>Mikä on lisäostoja sisältävä visualisointi?

Lisäostoja sisältävä visualisointi vastaa sovelluskohtaisia ostoja (IAP). Nämä apuohjelmat on merkitty hintatunnisteella **Lisäosto saatetaan vaatia**.

Power BI:n IAP-visualisoinnit ovat ilmaisia, ladattavia Power BI ‑visualisointeja. Käyttäjät eivät maksa mitään tällaisten Power BI ‑visualisointien lataamisesta Marketplacesta.

IAP-visualisoinnit tarjoavat mahdollisuuden sovelluskohtaisiin ostoihin, joilla saa käyttöön lisäominaisuuksia.  

### <a name="what-is-changing-in-the-submission-process"></a>Miten lähetysprosessi muuttuu?

Power BI:n IAP-visualisointien lähettäminen Marketplaceen noudattaa samaa prosessia kuin maksuttomien Power BI ‑visualisointien lähettäminen. Voit lähettää Power BI ‑visualisoinnin sertifioitavaksi [kumppanikeskuksen](https://docs.microsoft.com/partner-center/) kautta.


Kun olet rekisteröimässä Power BI ‑visualisointia, siirry *Tuotteen asennus* ‑välilehdelle ja valitse *Tuotteeni edellyttää palvelun ostamista* ‑valintaruutu.

### <a name="what-should-i-do-beforesubmittingmy-iap-power-bi-visual"></a>Mitä pitäisi tehdä ennen Power BI:n IAP-visualisoinnin lähettämistä?

Jos olet tekemässä Power BI:n IAP-visualisointia, varmista, että se noudattaa [ohjeita](guidelines-powerbi-visuals.md).  

> [!NOTE]
> Maksuttomissa Power BI ‑visualisoinneissa, joihin on lisätty IAP-ominaisuus, on säilytettävä samat ilmaiset ominaisuudet, joita on aiemmin tarjottu. Voit lisätä valinnaisia maksullisia lisäominaisuuksia aiempien maksuttomien ominaisuuksien lisäksi. Suosittelemme, että lähetät Power BI:n IAP-visualisoinnin, jossa on lisäominaisuuksia, uutena Power BI ‑visualisointina sen sijaan, että päivittäisit vanhan maksuttoman visualisoinnin.

### <a name="do-iap-power-bi-visuals-need-to-be-certified"></a>Onko Power BI:n IAP-visualisoinnit pakko sertifioida?

[Sertifiointi](power-bi-custom-visuals-certified.md) on valinnainen prosessi. Kehittäjä päättää itse, haluaako hän sertifioida Power BI:n IAP-visualisointejaan.

### <a name="can-i-get-my-iap-power-bi-visual-certified"></a>Voinko saada Power BI:n IAP-visualisointini sertifioitua?

Kyllä. Kun AppSource-tiimi on hyväksynyt tekemäsi Power BI:n IAP-visualisoinnin, voit lähettää Power BI ‑visualisoinnin [sertifioitavaksi](power-bi-custom-visuals-certified.md).

Sertifioiminen on valinnainen prosessi. Päätät itse, haluatko sertifioida IAP-visualisointisi.

## <a name="additional-questions"></a>Lisäkysymyksiä

### <a name="how-to-get-support"></a>Miten saan tukea?

Power BI -visualisointien tukitiimille voit lähettää kysymyksiä ja kommentteja osoitteeseen pbicvsupport@microsoft.com.  

## <a name="next-steps"></a>Seuraavat vaiheet

Lisätietoja on kohdassa [Power BI -visualisointien vianmääritys](power-bi-custom-visuals-troubleshoot.md).
