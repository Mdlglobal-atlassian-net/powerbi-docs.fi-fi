---
title: Power BI:n organisaation sisältöpakettien esittely
description: Lue lisätietoja koontinäyttöjen, raporttien, Excel-työkirjojen ja tietojoukkojen pakkaamisesta organisaation sisältöpaketeiksi, joita voit jakaa työtovereillesi.
author: maggiesMSFT
manager: kfile
ms.reviewer: ajayan
ms.service: powerbi
ms.component: powerbi-service
ms.topic: conceptual
ms.date: 06/07/2018
ms.author: maggies
LocalizationGroup: Share your work
ms.openlocfilehash: e07e28ca7fd4dbb38f931a3fbc2a97661294711c
ms.sourcegitcommit: b7839f2aa68c3626f55ee7e49c8392169d1ec67e
ms.translationtype: HT
ms.contentlocale: fi-FI
ms.lasthandoff: 06/08/2018
ms.locfileid: "34852344"
---
# <a name="intro-to-organizational-content-packs-in-power-bi"></a>Power BI:n organisaation sisältöpakettien esittely
> [!NOTE]
> Oletko jo kuullut uusista *sovelluksista*? Sovellukset on uusi tapa jakaa sisältöä suurille kohderyhmille Power BI:ssä. Ajan mittaan aiomme lakkauttaa organisaation sisältöpaketit, joten suosittelemme niiden sijaan sovellusten käyttöä. Lue [lisätietoja sovelluksista](service-install-use-apps.md).
> 
> 

Jaatko säännöllisesti raportteja sähköpostitse työryhmällesi? Kokeile seuraavaa: Pakkaa koontinäytöt, raportit, Excel-työkirjat ja tietojoukot ja julkaise ne työryhmällesi *organisaation sisältöpakettina*. Työryhmäsi löytää sisältöpakettisi helposti – ne ovat kaikki saatavilla AppSourcessa. Koska ne ovat osa Power BI:tä, ne hyödyntävät kaikkia Power BI -ominaisuuksia, mukaan lukien vuorovaikutteinen tietojen tarkasteleminen, uudet visualisoinnit, Q&A, integrointi muihin tietolähteisiin ja tietojen päivittäminen.

![](media/service-organizational-content-pack-introduction/power-bi-org-content-packs.png)

Sisältöpakettien luominen eroaa koontinäyttöjen jakamisesta ja niiden työstämisestä sovellustyötilassa. Valitse itsellesi sopivin vaihtoehto lukemalla artikkeli [Miten voin työstää koontinäyttöjä ja raportteja yhdessä muiden kanssa sekä jakaa niitä?](service-how-to-collaborate-distribute-dashboards-reports.md). 

AppSourcessa voit selata tai hakea sisältöpaketteja, jotka on julkaistu koko organisaatiolle, jakelu- tai käyttöoikeusryhmille tai [Office 365 -ryhmille, joihin kuulut](https://support.office.com/article/Create-a-group-in-Office-365-7124dc4c-1de9-40d4-b096-e8add19209e9). Jos et ole tietyn ryhmän jäsen, et näe kyseisen ryhmän kanssa jaettuja sisältöpaketteja. Kaikilla ryhmän jäsenillä on samat vain luku -käyttöoikeudet sisältöpaketin tietoihin, raportteihin, työkirjoihin ja koontinäyttöihin (ellei se ole SQL Server Analysis Services (SSAS) -tietolähde, jolloin oikeudet periytyvät tietolähteen kanssa).

Koontinäytöt, raportit ja Excel-työkirjat ovat vain luku -tilassa, mutta voit kopioida ja käyttää koontinäyttöjä ja raportteja aloituskohtana ja luoda niistä oma mukautettu sisältöpaketti.

> [!NOTE]
> Organisaation sisältöpaketit ovat käytettävissä vain, jos sinulla ja työtovereillasi on käytössä [Power BI Pro](service-free-vs-pro.md).
> 
> 

## <a name="what-is-appsource"></a>Mikä *AppSource* on?
Organisaation sisältöpaketin julkaiseminen lisää sen AppSourceen.  Tämän keskitetyn tietovaraston jäsenet voivat selata ja löytää heille julkaistuja koontinäyttöjä, raportteja ja tietojoukkoja.  

* Voit avata AppSourcen valitsemalla **Nouda tiedot** > **Oma organisaatio** > **Nouda**.

Lue lisätietoja [organisaation sisältöpakettien hakemisesta ja avaamisesta](service-organizational-content-pack-find-and-open.md).

## <a name="the-life-cycle-of-an-organizational-content-pack"></a>Organisaation sisältöpaketin elinkaari
Kaikki Power BI Pro -käyttäjät voivat luoda, julkaista ja käyttää organisaation sisältöpaketteja. Vain sisältöpaketin luoja voi muokata työkirjaa ja tietojoukkoa, ajoittaa päivityksiä ja poistaa sen.

Elinkaari näyttää suunnilleen tältä:

1. Käyttäjä luo Power BI Prossa sisältöpaketin ja julkaisee sen markkinoinnin jakeluryhmälle. Päivitysasetukset periytyvät tietojoukon kanssa, ja vain käyttäjä (sisältöpaketin luoja) voi muuttaa niitä.
   
   > [!NOTE]
   > Jos käyttäjä luo sisältöpaketin [Power BI -sovelluksen työtilassa](service-create-distribute-apps.md), työtilan muut jäsenet voivat saada omistajuuden, jos käyttäjä poistuu työtilasta.
   > 
   > 
2. Käyttäjä lähettää jakeluryhmälle sähköpostiviestin, jossa hän kertoo uudesta sisältöpaketista.
3. Jakeluryhmän jäsen voi Power BI Prossa etsiä tämän sisältöpaketin AppSourcessa ja muodostaa siihen yhteyden. Hän saa sisältöpaketista vain luku -kopion.  Hän tietää, että se on vain luku -muodossa, koska vasemmassa siirtymisruudussa näkyy jakamiskuvake koontinäytön nimen ja raportin nimen vasemmalla puolella. Kun hän valitsee koontinäytön, lukkokuvake kertoo, että kyseessä on sisältöpaketin koontinäyttö. 
4. Oletetaan, että hän päättää mukauttaa sitä. Hänellä on nyt oma kopio koontinäytöstä ja raporteista. Hänen tekemät muutokset eivät vaikuta lähteeseen, eli alkuperäiseen sisältöpakettiin, eikä jakeluryhmän muiden jäsenten työhön. Kaikki jäsenet voivat työstää omia kopioitaan koontinäytöstä ja raporteista.
5. Luoja päivittää koontinäyttöä ja julkaisee sisältöpaketista uuden version.
   
   * Toinen jakeluryhmän jäsen ei ole mukauttanut alkuperäistä sisältöpakettia. Uudet muutokset otetaan automaattisesti käyttöön hänen sisältöpakettiversiossaan.  
   * Tässä esimerkissä yksi poistetuista jäsenistä on kuitenkin muokannut sisältöpakettia. Hän saa ilmoituksen uudesta versiosta.  Hän voi siirtyä AppSourceen ja hakea päivitetyn sisältöpaketin menettämättä omaa mukautettua versiotaan. Hänellä on nyt kaksi versiota: oma mukautettu versio ja päivitetty sisältöpaketti.
6. Sisältöpaketin luoja voi muuttaa sen suojausasetuksia. Tällöin jäsenet eivät enää pääse käyttämään sisältöä. Jäseniä voi myös poistaa jakeluryhmästä.
   
   * Sisältö poistetaan automaattisesti ryhmästä poistetuilta jäseniltä, elleivät he ole muokanneet alkuperäistä sisältöpakettia. 
   * Tässä esimerkissä yksi poistetuista jäsenistä on kuitenkin muokannut sisältöpakettia. Seuraavan kerran kun hän avaa koontinäytön, kaikki alkuperäisen sisältöpaketin ruudut on poistettu, mutta muista raporteista kiinnitetyt ruudut näkyvät edelleen (riippuen toki käyttöoikeuksista). Liittyvät raportit ja tietojoukot eivät ole enää käytettävissä (eivätkä näy vasemmassa siirtymisruudussa).
7. Vaihtoehtoisesti luoja voi poistaa sisältöpaketin.
   
   * Sisältö poistetaan automaattisesti ryhmästä poistetuilta jäseniltä, elleivät he ole muokanneet alkuperäistä sisältöpakettia. 
   * Tässä esimerkissä yksi poistetuista jäsenistä on kuitenkin muokannut sisältöpakettia. Seuraavan kerran kun hän avaa koontinäytön, kaikki alkuperäisen sisältöpaketin ruudut on poistettu, mutta muista raporteista kiinnitetyt ruudut näkyvät edelleen. Liittyvät raportit ja tietojoukot eivät ole enää käytettävissä (eivätkä näy vasemmassa siirtymisruudussa).

## <a name="data-security"></a>Tietosuoja
Kaikilla jakeluryhmän jäsenillä on samat tietojen käyttöoikeudet kuin sisältöpaketin luojalla. Ainoa poikkeus tähän on paikalliset taulukkomuotoiset SQL Server Analysis Services (SSAS) -tietojoukot. Koska raportit ja koontinäytöt muodostavat reaaliajassa yhteyden paikalliseen SSAS-malliin, tietojen käyttöoikeudet määrittyvät kunkin jakeluryhmän jäsenen tunnistetietojen perusteella.

## <a name="next-steps"></a>Seuraavat vaiheet
* [Organisaation sisältöpaketin luominen ja julkaiseminen](service-organizational-content-pack-create-and-publish.md)
* [Sovelluksen luominen ja jakaminen Power BI:ssä](service-create-distribute-apps.md) 
* [Power BI:n peruskäsitteet](service-basic-concepts.md)
* Onko sinulla muuta kysyttävää? [Kokeile Power BI -yhteisöä](http://community.powerbi.com/)

