Edellisissä aiheissa on tarkasteltu, miten Power BI:tä voidaan käyttää tietolähteisiin yhdistämiseen ja miten Power BI -palvelussa olevia tietojoukkoja voi päivittää manuaalisesti. Tietojen päivittäminen jokaisen muutoksen jälkeen ei kuitenkaan ole käytännöllistä, joten voit määrittää Power BI:n suorittamaan ajoitetun päivityksen, joka muodostaa yhteyden tietolähteisiin ja julkaisee ne automaattisesti Power BI -palveluun. Tällä tavalla palvelu voidaan myös yhdistää kaikenlaisiin paikallisiin tietolähteisiin, kuten Excel-tiedostoihin, Access-tietokantoihin, SQL-tietokantoihin ja muihin kohteisiin.

Paikalliset tietolähteet yhdistetään Power BI -palveluun **tietoyhdyskäytävällä**. Tietoyhdyskäytävä on pieni sovellus, joka suoritetaan tietokoneella ja joka käyttää valmista aikataulua tietoihin yhdistämiseen, päivitysten keräämiseen ja niiden päivittämiseen Power BI -palveluun. **Henkilökohtainen yhdyskäyttävä** on **tietoyhdyskäytävä**, jota voidaan käyttää ilman järjestelmänvalvojamääritystä.

>[!NOTE]
>Henkilökohtaista Power BI -yhdyskäytävää suorittavan tietokoneen *täytyy* olla käynnissä ja yhteydessä Internetiin, jotta **henkilökohtainen yhdyskäytävä** toimisi oikein.
> 

Määritä **henkilökohtainen yhdyskäytävä** kirjautumalla ensin Power BI -palveluun. Napsauta näytön oikeassa yläkulmassa olevaa **Lataus**-kuvaketta ja valitse sitten valikosta **Tietoyhdyskäytävät**.

![](media/4-6-install-configure-personal-gateway/4-6_1b.png)

Sieltä sinut viedään verkkosivulle, jossa voit valita **Power BI -yhdyskäytävä – henkilökohtainen** -valinnan alla kuvatulla tavalla.

![](media/4-6-install-configure-personal-gateway/4-6_2b.png)

Suorita sovellus, kun se on latautunut, ja suorita ohjattu asennus loppuun.

![](media/4-6-install-configure-personal-gateway/4-6_3a.png)

Sen jälkeen sinua kehotetaan käynnistämään ohjattu määritys yhdyskäytävän määritystä varten.

![](media/4-6-install-configure-personal-gateway/4-6_3b.png)

Sinua pyydetään ensin kirjautumaan Power BI -palvelun tilille ja sitten koneen Windows-tilille, sillä yhdyskäytäväpalvelu toimii tilin alaisuudessa.

![](media/4-6-install-configure-personal-gateway/4-6_3c.png)

Palaa Power BI -palveluun. Avaa päivitettävän tietojoukon vieressä olevasta ellipsikuvakkeesta (kolmesta pisteestä) valikko ja valitse sitten **Ajoita päivitys**. Tämä avaa **Päivitysasetukset** -sivun. Power BI havaitsee, että olet asentanut **henkilökohtaisen yhdyskäytävän** ja kertoo sen tilan.

Valitse asianmukaisen tietolähteen vierestä **Muokkaa tunnistetietoja** ja määritä todentaminen.

![](media/4-6-install-configure-personal-gateway/4-6_6.png)

Ota lopuksi automaattiset päivitykset käyttöön **Ajoita päivitys** -kohdan asetuksista ja määritä milloin ja kuinka usein päivitykset suoritetaan.

![](media/4-6-install-configure-personal-gateway/4-6_7.png)

Siinä kaikki. Power BI päivittää raportit ja tietojoukot tietolähteistä määritetyn aikataulun mukaan käyttämällä annettuja tunnistetietoja ja yhteyttä siihen tietokoneeseen, jossa **henkilökohtainen yhdyskäytävä** on käynnissä. Kun menet Power BI:hin seuraavan kerran, koontinäytöt, raportit ja tietojoukot kuvastavat viimeisimmän ajoitetun päivityksen tietoja.

## <a name="next-steps"></a>Seuraavat vaiheet
**Onnittelut!** Olet nyt suorittanut tämän **Tietojen tutkiminen** -osion Power BI:n **Ohjattu oppiminen** -kurssista. Power BI on täynnä kiinnostavia tapoja tutkia tietoja, jakaa merkityksellisiä tietoja ja käyttää visualisointeja. Kaikki toiminnot ovat käytettävissä selaimella palvelussa, johon voi muodostaa yhteyden mistä vain.

**Excel** on yksi Power BI:n tehokkaista ja tunnetuista kumppaneista. Power BI ja Excel on suunniteltu toimimaan hyvin yhdessä; työkirjat sopivat erinomaisesti Power BI:hin, ja niiden tuominen Power BI:hin on helppoa.

![](media/4-6-install-configure-personal-gateway/5-1_1.png)

Kuinka helppoa? Se selviää seuraavassa **Power BI ja Excel** -osiossa.

Nähdään seuraavassa osiossa!

