---
ms.openlocfilehash: d6424f63d992eaa7c8a4a8a5f76765b6aeb6104d
ms.sourcegitcommit: 60dad5aa0d85db790553e537bf8ac34ee3289ba3
ms.translationtype: HT
ms.contentlocale: fi-FI
ms.lasthandoff: 05/29/2019
ms.locfileid: "61263405"
---
Kun työskentelet Power BI -palvelussa koontinäytön, raportin tai tietojoukon parissa, Power BI voi etsiä niistä nopeita merkityksellisiä tietoja. Napsauta Power BI:ssä vasemmanpuolisen ruudun **Tietojoukot**-osiossa *ellipsikuvaketta* (kolme pistettä) sen tietojoukon vierestä, josta olet kiinnostunut. Esiin tulee valikko, ja oikeassa laidassa näkyy **Nopeat merkitykselliset tiedot** -valinta.

![](media/4-1a-quick-insights/4-1a_1.png)

Kun valitset Nopeat merkitykselliset tiedot, Power BI käyttää koneoppimista tietojen hakemiseen ja niiden analysoimiseen niin, että nopeita merkityksellisiä tietoja löytyy. Palvelun oikeassa ylälaidassa näkyy ilmoitus, joka osoittaa Power BI:n etsivän merkityksellisiä tietoja.

![](media/4-1a-quick-insights/4-1a_2.png)

Noin viidentoista sekunnin päästä ilmoitus muuttuu osoittamaan, että Power BI löysi merkityksellisiä tietoja.

![](media/4-1a-quick-insights/4-1a_3.png)

Kun napsautat ilmoituksessa olevaa **Näytä merkitykselliset tiedot** -painiketta, esiin tulee sivu, jossa on esitettynä visuaalisesti Power BI:n löytämiä merkityksellisiä tietoja samalla tavalla kuin seuraavassa kuvassa. Sivulla on paljon tietoja, joita voi tarkastella vierittämällä.

![](media/4-1a-quick-insights/4-1a_4.png)

Nopeat merkitykselliset tiedot -sivulla olevia visualisointeja voi tarkastella ja käyttää tavalliseen tapaan, ja niitä voi myös kiinnittää koontinäyttöihin, tai lisäämällä yhden tai useamman suodattimen voit paljastaa kaikenlaisia uusia tietoja.

**Nopeiden merkityksellisten tietojen** avulla voit antaa Power BI:n paljastaa tiedoista poikkeavat arvot ja yleiset suuntaukset, minkä jälkeen niitä voi käyttää koontinäytöissä. Vaihtoehtoisesti tietoja voi siistiä ja suodattaa edelleen, jotta tärkeimmät merkitykselliset tiedot paljastuvat.

