---
title: Mikä Power BI -palvelu on?
description: Yleiskatsaus Power BI -palvelusta ja siitä, miten se sopii yhteen muiden Power BI:n osien kanssa.
author: maggiesMSFT
ms.service: powerbi
ms.subservice: powerbi-service
featuredvideoid: B2vd4MQrz4M
ms.topic: overview
ms.date: 09/05/2019
ms.author: maggies
LocalizationGroup: Get started
ms.openlocfilehash: 22446936f36074379242bd54af15c9bb2864e4a8
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: fi-FI
ms.lasthandoff: 05/05/2020
ms.locfileid: "73874979"
---
# <a name="what-is-the-power-bi-service"></a>Mikä Power BI -palvelu on?
**Power BI** on kokoelma yhdessä toimivia ohjelmistopalveluja, sovelluksia ja liittimiä, joiden avulla voit luoda, jakaa ja hyödyntää merkityksellisiä liiketoimintatietoja mahdollisimman tehokkaasti sinun ja yrityksesi kannalta. Microsoft Power BI *-palvelu* (app.powerbi.com), jota joskus kutsutaan nimellä Power BI online, on Power BI:n SaaS (*Software as a Service*) -osa. Power BI -palvelun *koontinäytöt* auttavat sinua pitämään yrityksesi langat käsissäsi. Koontinäytöissä näytetään *ruutuja*, jotka valitsemalla voit avata *raportteja* tarkempaa tutustumista varten. Koontinäytöt ja raportit yhdistävät *tietojoukkoihin*, jotka keräävät kaikki tarvittavat tiedot samaan paikkaan. 

Tarvitsetko apua Power BI:n rakenneosien kanssa? Lue [Power BI -palvelun peruskäsitteitä suunnittelijoille](service-basic-concepts.md). Voit myös tutustua [YouTube-soittolistaamme](https://www.youtube.com/playlist?list=PL1N57mwBHtN0JFoKSR0n-tBkUJHeMP2cP). Suosittelemme aloittamaan videosta, jonka nimi on *Johdanto Power BI -palveluun*:

> 
> <iframe width="560" height="315" src="https://www.youtube.com/embed/B2vd4MQrz4M" frameborder="0" allowfullscreen></iframe>
> 

Muut Power BI:n pääosat ovat Windowsin työpöytäsovellus **Power BI Desktop** ja Power BI **-mobiilisovellukset** Windows-, iOS- ja Android-laitteille. Sinä ja työtoverisi voitte käyttää näitä kolmea elementtiä – &mdash;Power BI Desktop, Power BI -palvelu ja mobiilisovellukset&mdash; – merkityksellisten liiketoimintatietojen luomiseen, jakamiseen ja hyödyntämiseen. Lue yleiskatsaus kohdasta [Mikä Power BI on](fundamentals/power-bi-overview.md).

## <a name="creating-reports-in-the-service"></a>Raporttien luominen palvelussa
Tyypillisessä Power BI -työnkulussa aloitat luomalla raportin Power BI Desktopissa, jonka jälkeen julkaiset sen Power BI -palveluun.  

Tämä työnkulku on yleinen, mutta voit luoda Power BI -raportteja myös suoraan Power BI -palvelussa. Onko sinulla SaaS (software as a service) -sovellustilaus, kuten Salesforce? Power BI:ssä on sovelluksia, jotka luovat koontinäyttöjä ja raportteja automaattisesti verkkotiedoistasi. Voit yhdistää heti Salesforceen tai [tutustua muihin SaaS-sovelluksiin](service-get-data.md), joihin voit muodostaa yhteyden. Jos kuulut johonkin organisaatioon, joku organisaatiossasi on saattanut julkaista [sovelluksia](service-create-distribute-apps.md) ja jakaa ne sinulle.

## <a name="sharing-your-findings"></a>Tietojen jakaminen 

Kun olet luonut raportteja ja koontinäyttöjä, voit jakaa niitä, jotta Power BI -palvelun ja mobiilisovellusten käyttäjät voivat tarkastella ja käyttää niitä. Mahdollisuus hallita töiden jakamista on yksi Power BI -palvelun tärkeimmistä ominaisuuksista. Voit luoda työtiloja, joissa sinä ja työtoverisi voitte tehdä yhteistyötä raporttien ja koontinäyttöjen parissa. Sen jälkeen voit koota ne ja jakaa niitä sovelluksina. Voit jakaa myös tietojoukkoja, jotta muut voivat käyttää niitä omien raporttiensa pohjana. Lue lisää [töiden jakamistavoista Power BI:ssä](service-how-to-collaborate-distribute-dashboards-reports.md).

## <a name="next-steps"></a>Seuraavat vaiheet
- Pika-aloitus kuluttajille: [Power BI -palvelussa liikkuminen](consumer/end-user-experience.md)   
- [Opetusohjelma: Power BI -palvelun käytön aloittaminen](service-get-started.md)
- [Pikaopas: Tietoihin yhdistäminen Power BI Desktopissa](desktop-quickstart-connect-to-data.md)
