---
title: 10 vinkkiä ohjeiden saamiseen, kun sinulla on Power BI:tä koskevia kysymyksiä
description: Tässä on 10 tapaa, joilla voit saada ohjeita, kun sinulla on kysyttävää Power BI:n toiminnasta
author: maggiesMSFT
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 06/28/2018
ms.author: maggies
LocalizationGroup: Get started
ms.openlocfilehash: 10540ed49064b9e28543ce46b43d8bb2d9ca6cf7
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: fi-FI
ms.lasthandoff: 05/05/2020
ms.locfileid: "74178265"
---
# <a name="10-tips-for-getting-help-with-your-power-bi-questions"></a>10 vinkkiä ohjeiden saamiseen, kun sinulla on Power BI:tä koskevia kysymyksiä
Turhaudutko joskus Power BI:tä käyttäessäsi tai oletko pulassa, koska et saa vastauksia Power BI:tä koskeviin kysymyksiisi juuri silloin kun tarvitset niitä? 

Tässä on 10 vinkkiä, joita Power BI -asiantuntijat (mukaan lukien Microsoftilla Power BI:n parissa työskentelevät henkilöt) tavallisesti noudattavat saadakseen vastauksia Power BI:tä koskeviin kysymyksiinsä.

## <a name="1-use-a-search-engine"></a>1 Käytä hakukonetta
Asiantuntijat, jotka tarvitsevat Power BI:tä koskevia vastauksia, käyttävät usein hakutoimintoa. Haluatko löytää DAX-kaavan tavanomaista liiketoiminnan laskutoimitusta varten? Voit löytää sen internetistä. Merkitse kirjanmerkillä sivut, joilta löydät parhaat vastaukset. Luo itsellesi kansio, joka sisältää löytämäsi vinkit ja vastaukset.


## <a name="2-check-the-power-bi-documentation"></a>2 Tutustu Power BI -dokumentaatioon
Power BI -tiimi päivittää ja parantaa Power BI -ohjeita ja -koulutusta jatkuvasti. Voit löytää todella hyödyllistä sisältöä, kuten tallenteita verkkoseminaareista, julkaisuja, ohjatun oppimisen sisältöä sekä linkkejä uusimpia ominaisuuksia käsitteleviin blogikirjoituksiin.

## <a name="3-read-the-power-bi-blog-for-the-latest-news"></a>3 Lue uusimmat uutiset Power BI -blogista
Power BI -tiimi esittelee kaikki uudet ominaisuudet säännöllisesti julkaistavissa [Power BI -blogikirjoituksissa](https://powerbi.microsoft.com/blog/). Niistä löydät kaikki Power BI:n uudet ominaisuudet – Power BI Desktopista Power BI -mobiilisovelluksiin. Ota tavaksesi tarkistaa uutuudet tihein välein: käytä joka viikko muutama minuutti blogien läpikäymiseen. Et voi koskaan tietää, milloin voit hyödyntää tiedonpalasta, jonka huomasit kuukausia sitten.

## <a name="4-try-twitter"></a>4 Kokeile Twitteriä
Monet Power BI -asiakkaat ja -asiantuntijat ovat Twitterissä. Voit siis esittää kysymyksesi twiittinä. Lisää aihetunnisteet #powerbi ja #powerbihelp, niin asiantuntijat näkevät twiittisi.

## <a name="5-watch-videos-on-youtube"></a>5 Katsele videoita YouTubessa
Sopivatko videot paremmin oppimistyyliisi? YouTubessa on kaksi Power BI -videojoukkoa, joista olet varmasti kiinnostunut:

* [Analyze and Visualize data with Power BI -soittolista](https://www.youtube.com/playlist?list=PL1N57mwBHtN0JFoKSR0n-tBkUJHeMP2cP) on hyvä paikka aloittaa.
* Sen jälkeen voit kokeilla [Power BI -kanavalla](https://www.youtube.com/user/mspowerbi/videos), jossa on paljon suurempi valikoima videoita.
* Jos sinulla on enemmän kokemusta Power BI:n käytöstä, [Guy in a Cube -YouTube-kanava](https://www.youtube.com/channel/UCFp1vaKzpfvoGai0vE5VJ0w) saattaa soveltua sinulle paremmin.

## <a name="6-attend-training"></a>6 Osallistu koulutukseen
Käytettävissäsi olevat koulutusvaihtoehdot ovat lähes rajattomat – henkilökohtaisesta laboratoriokoulutuksesta lyhyisiin videoihin.

* [Ohjattu oppiminen](guided-learning/index.yml) Power BI -sivustossa.
* Reaaliaikaiset, on-demand-perusteiset [ilmaiset Power BI -verkkoseminaarit](webinars.md) Power BI-sivustossa.

Voit etsiä verkosta seuraavien kaltaisia lisävaihtoehtoja:

* **edX.org** tarjoaa maksuttoman [Analyzing and Visualizing Data with Power BI](https://www.edx.org/course/analyzing-visualizing-data-power-bi-microsoft-dat207x-4) -kurssin.
* **Lynda.com** tarjoaa [Power BI Pro Essential Training](https://www.lynda.com/Power-BI-tutorials/Power-BI-Pro-Essential-Training/485820-2.html) -kurssin kaltaisia kursseja.
* Etsi henkilökohtaisia ”**Dashboard in a Day**” -koulutusistuntoja.

## <a name="7-ask-or-search-in-the-power-bi-community"></a>7 Kysy tai etsi Power BI -yhteisössä
Voit esittää kysymyksiä ja etsiä vastauksia [Power BI -yhteisössä](https://community.powerbi.com). BI-asiantuntijat ympäri maailman ovat aktiivisia yhteisössä. Voit hyödyntää heidän tietämystään käyttämällä tätä resurssia.

## <a name="8-join-or-create-a-power-bi-user-group"></a>8 Liity Power BI -käyttäjäryhmään tai luo sellainen
Liity [Power BI -käyttäjäryhmään](https://community.powerbi.com/t5/Power-BI-User-Groups/ct-p/Groups) ja pyydä ryhmältä vastauksia kysymyksiisi. Vaihtoehtoisesti voit perustaa oman käyttäjäryhmän ja luoda yhteisön, jonka jäsenet auttavat toisiaan, omien tarpeidesi pohjalta: omalla alueellasi, omille tiedoillesi ja omalla aikavyöhykkeelläsi.

## <a name="9-check-the-service-status"></a>9 Tarkista palvelun tila
Jos kohtaat ongelman käyttäessäsi jotain palvelua, ongelma voi olla itse palvelussa. [Tarkista tukisivulta](https://powerbi.microsoft.com/support/) mahdolliset virheraportit.

## <a name="10-just-try-it"></a>10 Kokeile rohkeasti
Jos mikään muu ei auta, viimeisenä vinkkinä on järjestelmän toiminnan tarkkailu. Usein käyttäjät kysyvät, mitä ominaisuuksia Power BI:ssä on. Voit monesti vastata tämäntyyppisiin kysymyksiin siirtymällä Power BI -palveluun tai Power BI Desktopiin, katsomalla käyttöliittymän asetuksia ja yrittämällä käyttää niitä.

Saatat esimerkiksi miettiä, voitko jakaa koontinäyttöjä käyttöoikeusryhmän kanssa. Saat tähän kysymykseen vastauksen siirtymällä jakovalintaikkunaan ja yrittämällä lisätä suojausryhmän. Kummassakin tapauksessa saat vastauksen tämän testin jälkeen.

## <a name="next-steps"></a>Seuraavat vaiheet
* [Mikä on Power BI?](fundamentals/power-bi-overview.md)
* Voit esittää kysymyksiä [Power BI -yhteisössä](https://community.powerbi.com/)
* Eikö ongelma ratkennut? Käy [Power BI -tukisivulla](https://powerbi.microsoft.com/support/)
