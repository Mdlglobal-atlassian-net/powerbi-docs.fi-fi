---
title: Miten voin tehdä yhteistyötä ja jakaa Power BI:ssä?
description: Voit työstää raporttinäkymiä, raportteja, ruutuja ja sovelluksia yhdessä muiden kanssa ja jakaa niitä eri tavoilla Power BI:ssä. Jokaisella tavalla on omat etunsa.
author: maggiesMSFT
manager: kfile
ms.reviewer: lukaszp
ms.service: powerbi
ms.component: powerbi-service
ms.topic: conceptual
ms.date: 08/02/2018
ms.author: maggies
LocalizationGroup: Share your work
ms.openlocfilehash: 585c1c854ed3e95cc176d34f442fec6416f23dcd
ms.sourcegitcommit: 2356dc8e5488438a43ba7f0ba9a55a2372669b47
ms.translationtype: HT
ms.contentlocale: fi-FI
ms.lasthandoff: 08/08/2018
ms.locfileid: "39623949"
---
# <a name="how-should-i-collaborate-and-share-in-power-bi"></a>Miten voin tehdä yhteistyötä ja jakaa Power BI:ssä?

Olet luonut raporttinäkymiä ja raportteja. Saatat haluta työstää niitä myös yhdessä työtovereidesi kanssa. Haluat siis muiden voivan käyttää niitä. Mikä on paras tapa jakaa ne?

Tässä artikkelissa vertailemme yhteistyö- ja jakamisvaihtoehtoja Power BI:ssä: 

* Yhteistyö työtovereiden kanssa kuvaavien raporttien ja raporttinäkymien luomiseksi *sovellustyötiloissa*.
* Kyseisten raporttinäkymien ja raporttien niputtaminen *sovelluksiin* ja niiden julkaiseminen suuremmalle ryhmälle tai koko organisaatiolle.
* Raporttinäkymien tai raporttien jakaminen muutamalle henkilölle palvelusta tai Power BI -mobiilisovelluksista.
- Raporttien tulostaminen.
* Julkaiseminen verkossa julkisissa WWW-sivustoissa, joissa kuka tahansa voi tarkastella ja käyttää sisältöä.

Riippumatta siitä, minkä vaihtoehdon valitset, raporttinäkymän jakamiseen tarvitaan [Power BI Pro -käyttöoikeus](service-free-vs-pro.md), tai sisällön on oltava [Premium-kapasiteetissa](service-premium.md). Raporttinäkymiäsi tarkastelevia työtovereita koskevat käyttöoikeusvaatimukset vaihtelevat valitsemasi vaihtoehdon mukaan. Seuraavissa osioissa annetaan lisätietoja. 

![Power BI -palvelun sovellukset](media/service-how-to-collaborate-distribute-dashboards-reports/power-bi-apps-home-blog.png)

*Power BI -palvelun sovellukset*

## <a name="collaborate-with-coworkers-in-an-app-workspace"></a>Yhteistyön tekeminen työtovereiden kanssa sovellustyötilassa

Kun ryhmät tekevät yhteistyötä, jokaisen on päästävä käyttämään samoja asiakirjoja, jotta yhteistyö on tehokasta. Power BI:n sovellustyötilat ovat paikka, jossa ryhmät voivat kokoontua ja jakaa merkityksellisten raporttinäkymien, raporttien, tietojoukkojen ja työkirjojen omistajuuden ja hallinnan. Joskus Power BI:n käyttäjät järjestävät työtilansa organisaation rakenteiden mukaan ja joskus ne luodaan tiettyjä projekteja varten. Muissa organisaatioissa käytetään useita työtiloja käytettävien raporttien tai raporttinäkymien eri versioiden tallentamiseen. 

Sovellustyötilat tarjoavat rooleja, jotka määrittävät, mitä oikeuksia työtovereillasi on. Voit roolien avulla määrittää, kuka voi hallita koko työtilaa tai vain tuottaa siihen sisältöä.

![Sovelluksen työtilat](media/service-how-to-collaborate-distribute-dashboards-reports/power-bi-apps-workspaces.png)

Jotkin käyttäjät luonnollisesti laittavat sisällön omaan työtilaansa ja jakavat sen sieltä. Sovellustyötilat ovat omaan työtilaan verrattuna parempi vaihtoehto yhteistyötä varten, koska ne tarjoavat sisällölle yhteisomistuksen. Voit yhdessä koko ryhmäsi kanssa päivittää sisältöä helposti tai antaa muille käyttöoikeuden. Oma työtila soveltuu parhaiten yksittäisille henkilöille kertakäyttöisen tai henkilökohtaisen sisällön käyttöön.

Oletetaan, että sinulla on valmis raporttinäkymä, joka on jaettava työtovereidesi kanssa. Mikä on paras tapa antaa heille raporttinäkymän käyttöoikeus? Vastaus riippuu useista tekijöistä. Jos tietyn työtoveri on oltava raporttinäkymän omistaja ja pidettävä se ajan tasalla tai hän tarvitsee sovellustyötilan kaiken sisällön käyttöoikeuden, paras tapa voi olla henkilön lisääminen työtilaan. Jos työtoverisi tarvitsee vain nähdä kyseinen raporttinäkymä työtilan kaiken sisällön sijasta, valittavana on jälleen useita vaihtoehtoja. Jos raporttinäkymä on osa suurempaa sisältöjoukkoa, joka sinun tarvitse jakaa monelle työtoverille, sovelluksen julkaiseminen on todennäköisesti paras vaihtoehto. Jos työtoverisi tarvitsee vain kyseisen raporttinäkymän, raporttinäkymän jakaminen voi olla paras polku eteenpäin. 

Lue lisää [sovellustyötilojen luomisesta](service-create-workspaces.md).

**Tiesitkö?** Power BI:ssä esikatsellaan uutta työtilakokemusta. Lisätietoja työtilojen muuttumisesta tulevaisuudessa on artikkelissa [Uusien työtilojen luominen (esiversio)](service-create-the-new-workspaces.md). 

## <a name="distribute-data-and-insights-by-creating-an-app"></a>Tietojen ja merkityksellisen tiedon jakaminen luomalla sovellus

Oletetaan, että haluat jakaa raporttinäkymän laajalle yleisölle. Sinä ja työtoverisi olette luoneet *sovellustyötilan* ja sen jälkeen luoneet raporttinäkymiä, raportteja ja tietojoukkoja ja muokanneet niitä sovellustyötilassa. Nyt voit valita haluamasi raporttinäkymät ja raportit ja julkaista ne sovelluksena ryhmälle tai koko organisaatiolle. 

![Sovelluskuvakkeen julkaiseminen](media/service-how-to-collaborate-distribute-dashboards-reports/power-bi-app-publish-600.png)

Sovelluksia on helppo löytää ja asentaa Power BI -palvelussa ([https://powerbi.com](https://powerbi.com)). Voit lähettää yrityskäyttäjille suoran linkin sovellukseen tai he voivat hakea sen AppSourcesta. Jos Power BI -järjestelmänvalvojasi antaa sinulle oikeudet, voit asentaa sovelluksen automaattisesti työtovereidesi Power BI -tileille. Lue lisää [sovellusten julkaisemisesta](service-create-distribute-apps.md). 

Sovelluksen asentamisen jälkeen he voivat tarkastella sitä selaimessa tai mobiililaitteessa.

Jotta käyttäjät voivat tarkastella sovellustasi, myös heillä täytyy olla Power BI Pro -käyttöoikeus tai sovellus on tallennettava Power BI Premium -kapasiteettiin. Lisätietoja on artikkelissa [Mikä on Power BI Premium?](service-premium.md)

Voit julkaista sovelluksia myös organisaatiosi ulkopuolisille henkilöille. Myös he voivat tarkastella ja käsitellä sovelluksen sisältöä, mutta eivät jakaa sitä muille.

## <a name="share-dashboards-and-reports"></a>Raporttinäkymien ja raporttien jakaminen
Oletetaan, että olet saanut raporttinäkymän ja raportin valmiiksi Omassa työtilassasi tai sovellustyötilassa ja haluat joidenkin muiden käyttäjien voivan käyttää sitä. Yksi tapa saada se heidän käyttöönsä on *jakaa* se. 

![Jaa-kuvake](media/service-how-to-collaborate-distribute-dashboards-reports/power-bi-share-in-situ.png)

Jotta voit jakaa sisältöä, tarvitset Power BI Pro -käyttöoikeuden, joka vaaditaan myös niiltä, joille jaat. Muutoin sisällön on oltava työtilassa [Premium-kapasiteetissa](service-premium.md). Kun jaat raporttinäkymän tai raportin, vastaanottajat voivat tarkastella ja käsitellä sitä, mutta eivät muokata. He näkevät raporttinäkymässä tai raportissa samat tiedot kuin sinä, ellei tietojoukossa käytetä rivitason suojausta (RLS). Työtoverit, joille jaat sisältöä, voivat jakaa sen omien työtovereidensa kanssa, jos sallit jakamisen. 

Voit jakaa myös organisaatiosi ulkopuolisten henkilöiden kanssa. Myös he voivat tarkastella ja käsitellä raporttinäkymää tai raporttia, mutta eivät jakaa sitä. 

Lue lisää [raporttinäkymien ja raporttien jakamisesta](service-share-dashboards.md) Power BI -palvelusta. Voit myös lisätä linkkiin suodattimen ja [jakaa suodatetun näkymän raportistasi](service-share-reports.md).

## <a name="annotate-and-share-from-the-power-bi-mobile-apps"></a>Merkintöjen lisääminen ja jakaminen Power BI -mobiilisovelluksissa
iOS- ja Android-laitteiden Power BI -mobiilisovelluksissa voit jakaa kenelle tahansa ruudun, raportin tai visualisoinnin sähköpostitse ja lisätä merkintöjä niihin. 

![Merkintöjen tekeminen ja jakaminen mobiilisovelluksissa](media/service-how-to-collaborate-distribute-dashboards-reports/power-bi-iphone-annotate.png)

Jaat tilannevedoksen ruudusta, raportista tai visualisoinnista, ja vastaanottajat näkevät sen juuri sellaisena kuin se oli, kun lähetit viestin. Sähköpostiviesti sisältää myös linkin raporttinäkymään tai raporttiin. Jos vastaanottajalla on Power BI Pro -käyttöoikeus tai sisältö on [Premium-kapasiteetissa](service-premium.md) ja olet jo jakanut kohteen hänen kanssaan, hän voi avata sen. Voit lähettää tilannevedoksia ruuduista kenelle tahansa – ei pelkästään työtovereille samalla sähköpostitoimialueella.

Lue lisää [ruutujen, raporttien ja visualisointien jakamisesta ja merkintöjen lisäämisestä niihin](mobile-annotate-and-share-a-tile-from-the-mobile-apps.md) iOS- ja Android-mobiilisovelluksissa.

Voit myös [jakaa tilannevedoksen ruudusta](mobile-windows-10-phone-app-get-started.md) Windows 10 -laitteiden Power BI -sovelluksesta.

## <a name="print-or-save-as-pdf-or-other-static-file"></a>Tulostaminen tai tallentaminen PDF-tiedostona tai muuna staattisena tiedostona
Voit tulostaa tai tallentaa PDF-tiedostona (tai muuna staattisena tiedostomuotona) koko raporttinäkymän, raporttinäkymän ruudun, raporttisivun tai visualisoinnin Power BI -palvelusta. Raportteja voi tulostaa vain yhden sivun kerrallaan – et voi tulostaa koko raportin kerralla. Lue lisää [tulostamisesta tai staattisena tiedostona tallentamisesta](service-print.md).

## <a name="publish-to-the-web"></a>Julkaiseminen verkossa

> [!WARNING]
> Käytä **Julkaise verkkoon** -toimintoa vain, jos haluat jatkaa sisältöä julkisesti. Älä käytä sitä sisäiseen jakamiseen.

Voit julkaista Power BI -raportteja koko Internetissä upottamalla vuorovaikutteisia visualisointeja blogimerkintöihin, sivustoille, sosiaaliseen mediaan ja muihin verkossa oleviin viesteihin millä tahansa laitteella. Kaikki Internetin käyttäjät voivat tarkastella raportteja, etkä voi hallita sitä, kuka voi nähdä julkaisemasi sisällön. Power BI -käyttöoikeutta ei tarvita. Verkossa julkaiseminen on mahdollista vain raporteille, joita voit muokata. Et voi julkaista raportteja verkossa, jos ne jaetaan kanssasi tai jos ne sisältyvät sovellukseen. Lue lisää [verkossa julkaisemisesta](service-publish-to-web.md).

## <a name="next-steps"></a>Seuraavat vaiheet
* [Raporttinäkymien jakaminen työtovereiden ja muiden kanssa](service-share-dashboards.md)
* [Sovelluksen luominen ja julkaiseminen Power BI:ssä](service-create-distribute-apps.md)
* Haluatko antaa palautetta? Anna ehdotuksia siirtymällä [Power BI -yhteisön sivustolle](https://community.powerbi.com/).
* Onko sinulla kysyttävää? [Kokeile Power BI -yhteisöä](http://community.powerbi.com/).

