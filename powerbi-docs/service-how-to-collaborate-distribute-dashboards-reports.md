---
title: Miten voin tehdä yhteistyötä ja jakaa Power BI:ssä?
description: Voit työstää raporttinäkymiä, raportteja, ruutuja ja sovelluksia yhdessä muiden kanssa ja jakaa niitä eri tavoilla Power BI:ssä. Jokaisella tavalla on omat etunsa.
services: powerbi
documentationcenter: ''
author: maggiesMSFT
manager: kfile
backup: lukaszp
editor: ''
tags: ''
qualityfocus: monitoring
qualitydate: 02/28/2017
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 02/09/2018
ms.author: maggies
LocalizationGroup: Share your work
ms.openlocfilehash: adcba818f60a66ecc4be5827e1ce7688618d0c72
ms.sourcegitcommit: 88c8ba8dee4384ea7bff5cedcad67fce784d92b0
ms.translationtype: HT
ms.contentlocale: fi-FI
ms.lasthandoff: 02/24/2018
ms.locfileid: "30815799"
---
# <a name="how-should-i-collaborate-and-share-in-power-bi"></a>Miten voin tehdä yhteistyötä ja jakaa Power BI:ssä?

Olet luonut raporttinäkymiä ja raportteja. Saatat haluta työstää niitä myös yhdessä työtovereidesi kanssa. Haluat siis muiden voivan käyttää niitä. Mikä on paras tapa jakaa ne?

Tässä artikkelissa vertailemme yhteistyö- ja jakamisvaihtoehtoja Power BI:ssä: 

* Yhteistyö työtovereiden kanssa kuvaavien raporttien ja raporttinäkymien luomiseksi *sovellustyötiloissa*.
* Kyseisten raporttinäkymien ja raporttien niputtaminen *sovelluksiin* ja niiden julkaiseminen suuremmalle ryhmälle tai koko organisaatiolle.
* Raporttinäkymien tai raporttien jakaminen muutamalle henkilölle palvelusta tai Power BI -mobiilisovelluksista.
* Julkaiseminen verkossa, jolloin kuka tahansa voi tarkastella ja käsitellä niitä.
* Tulostaminen. 

Riippumatta siitä, minkä vaihtoehdon valitset, raporttinäkymän jakamiseen tarvitaan [Power BI Pro -käyttöoikeus](service-free-vs-pro.md), tai sisällön on oltava [Premium-kapasiteetissa](service-premium.md). Raporttinäkymiäsi tarkastelevia työtovereita koskevat käyttöoikeusvaatimukset vaihtelevat valitsemasi vaihtoehdon mukaan. Seuraavissa osioissa annetaan lisätietoja. 

![Power BI -palvelun sovellukset](media/service-how-to-collaborate-distribute-dashboards-reports/power-bi-apps-home-blog.png)

*Power BI -palvelun sovellukset*

## <a name="collaborate-with-coworkers-to-create-an-app"></a>Sovelluksen luominen yhteistyössä työtovereiden kanssa
Oletetaan, että sinä ja tiimisi haluatte julkaista merkityksellisiä Power BI -tietoja organisaatiossasi. Paras tapa tähän on luoda *sovellus*. Sovellus on kokoelma raporttinäkymiä ja raportteja, joiden avulla voit kuvata organisaatiosi keskeisiä mittalukuja. 

Tarvitset sovelluksen luomiseen *sovellustyötilan*, johon tiimisi jäsenet kuuluvat. Ajattele sovellustyötilaa eräänlaisena valmistelualueena, jossa sinä ja tiimisi voitte työstää Power BI -raporttinäkymiä ja raportteja yhdessä. Te kaikki voitte luoda raportteja Power BI Desktopissa ja julkaista kyseiset raportit sovellustyötilassa ja kaikilla on oltava Power BI Pro -käyttöoikeudet.

![Sovellustyötilat](media/service-how-to-collaborate-distribute-dashboards-reports/power-bi-apps-workspaces.png)

**Jos haluat vain jakaa valmiin raporttinäkymän työtovereiden kanssa, älä lisää sitä sovellustyötilaan.** [Luo sen sijaan raporttinäkymä sovellustyötilassa](service-create-distribute-apps.md) ja julkaise sovellus siellä. 

## <a name="publish-your-app-to-a-broad-audience"></a>Sovelluksen julkaiseminen laajalle yleisölle
Oletetaan, että haluat jakaa raporttinäkymän laajalle yleisölle. Sinä ja työtoverisi olette luoneet *sovellustyötilan* ja sen jälkeen luoneet raporttinäkymiä, raportteja ja tietojoukkoja ja muokanneet niitä sovellustyötilassa. Nyt voit valita haluamasi raporttinäkymät ja raportit ja julkaista ne sovelluksena – joko käyttöoikeusryhmän tai jakeluluettelon jäsenille tai koko organisaatiolle. 

![Sovelluskuvakkeen julkaiseminen](media/service-how-to-collaborate-distribute-dashboards-reports/power-bi-app-publish-600.png)

Sovelluksia on helppo löytää ja asentaa Power BI -palvelusta ([https://powerbi.com](https://powerbi.com)). Voit lähettää yrityskäyttäjille suoran linkin sovellukseen tai he voivat hakea sen AppSourcesta. Jos Power BI -järjestelmänvalvojasi antaa sinulle oikeudet, voit asentaa sovelluksen automaattisesti työtovereidesi Power BI -tileille. Lue lisää [sovellusten julkaisemisesta](service-create-distribute-apps.md#publish-your-app). 

Sovelluksen asentamisen jälkeen he voivat tarkastella sitä selaimessa tai mobiililaitteessa.

Jotta käyttäjät voivat tarkastella sovellustasi, myös heillä täytyy olla Power BI Pro -käyttöoikeus tai sovellus on tallennettava Power BI Premium -kapasiteettiin. Lisätietoja on artikkelissa [Mikä on Power BI Premium?](service-premium.md)

## <a name="share-dashboards-and-reports"></a>Raporttinäkymien ja raporttien jakaminen
Oletetaan, että olet saanut raporttinäkymän ja raportin valmiiksi Omassa työtilassasi tai sovellustyötilassa ja haluat joidenkin muiden käyttäjien voivan käyttää sitä. Yksi tapa saada se heidän käyttöönsä on *jakaa* se. 

![Jaa-kuvake](media/service-how-to-collaborate-distribute-dashboards-reports/power-bi-share-in-situ.png)

Jotta voit jakaa sisältöä, tarvitset Power BI Pro -käyttöoikeuden, joka vaaditaan myös niiltä, joille jaat. Muutoin sisällön on oltava [Premium-kapasiteetissa](service-premium.md). Kun jaat raporttinäkymän tai raportin, he voivat tarkastella ja käsitellä sitä, mutta eivät muokata. He näkevät raporttinäkymässä tai raportissa samat tiedot kuin sinä, ellei tietojoukossa käytetä rivitason suojausta (RLS). Työtoverit, joille jaat sisältöä, voivat jakaa sen omien työtovereidensa kanssa, jos sallit jakamisen. 

Voit jakaa myös organisaatiosi ulkopuolisten henkilöiden kanssa. Myös he voivat tarkastella ja käsitellä raporttinäkymää, mutta eivät jakaa sitä. 

Lue lisää [raporttinäkymien ja raporttien jakamisesta](service-share-dashboards.md) Power BI -palvelusta. Voit myös lisätä linkkiin suodattimen ja [jakaa suodatetun näkymän raportistasi](service-share-reports.md).

## <a name="annotate-and-share-from-the-power-bi-mobile-apps"></a>Merkintöjen lisääminen ja jakaminen Power BI -mobiilisovelluksissa
iOS- ja Android-laitteiden Power BI -mobiilisovelluksissa voit jakaa kenelle tahansa ruudun, raportin tai visualisoinnin sähköpostitse ja lisätä merkintöjä niihin. 

![Merkintöjen tekeminen ja jakaminen mobiilisovelluksissa](media/service-how-to-collaborate-distribute-dashboards-reports/power-bi-iphone-annotate.png)

Jaat tilannevedoksen ruudusta, raportista tai visualisoinnista, ja vastaanottajat näkevät sen juuri sellaisena kuin se oli, kun lähetit viestin. Sähköpostiviesti sisältää myös linkin raporttinäkymään tai raporttiin. Jos vastaanottajalla on Power BI Pro -käyttöoikeus tai sisältö on [Premium-kapasiteetissa](service-premium.md) ja olet jo jakanut kohteen hänen kanssaan, hän voi avata sen. Voit lähettää tilannevedoksia ruuduista kenelle tahansa – ei pelkästään työtovereille samalla sähköpostitoimialueella.

Lue lisää [ruutujen, raporttien ja visualisointien jakamisesta ja merkintöjen lisäämisestä niihin](mobile-annotate-and-share-a-tile-from-the-mobile-apps.md) iOS- ja Android-mobiilisovelluksissa.

Voit myös [jakaa tilannevedoksen ruudusta](mobile-share-tile-windows-10-phone-app.md) Windows 10 -laitteiden Power BI -sovelluksesta.

## <a name="publish-to-the-web"></a>Julkaiseminen verkossa
Voit julkaista Power BI -raportteja koko Internetissä upottamalla vuorovaikutteisia visualisointeja blogimerkintöihin, sivustoille, sosiaaliseen mediaan ja muihin verkossa oleviin viesteihin millä tahansa laitteella. Kaikki Internetin käyttäjät voivat tarkastella raportteja, etkä voi hallita sitä, kuka voi nähdä julkaisemasi sisällön. Power BI -käyttöoikeutta ei tarvita. Verkossa julkaiseminen on mahdollista vain raporteille, joita voit muokata. Et voi julkaista raportteja verkossa, jos ne jaetaan kanssasi tai jos ne sisältyvät sovellukseen. Lue lisää [verkossa julkaisemisesta](service-publish-to-web.md).

## <a name="print-or-save-as-pdf-or-other-static-file"></a>Tulostaminen tai tallentaminen PDF-tiedostona tai muuna staattisena tiedostona
Voit tulostaa tai tallentaa PDF-tiedostona (tai muuna staattisena tiedostomuotona) koko raporttinäkymän, raporttinäkymän ruudun, raporttisivun tai visualisoinnin Power BI -palvelusta. Raportteja voi tulostaa vain yhden sivun kerrallaan – et voi tulostaa koko raportin kerralla. Lue lisää [tulostamisesta tai staattisena tiedostona tallentamisesta](service-print.md).

## <a name="next-steps"></a>Seuraavat vaiheet
* Haluatko antaa palautetta? Anna ehdotuksia siirtymällä [Power BI -yhteisön sivustolle](https://community.powerbi.com/).
* [Raporttinäkymien jakaminen työtovereiden ja muiden kanssa](service-share-dashboards.md)
* [Sovelluksen luominen ja julkaiseminen Power BI:ssä](service-create-distribute-apps.md)
* Onko sinulla muuta kysyttävää? [Kokeile Power BI -yhteisöä](http://community.powerbi.com/).

