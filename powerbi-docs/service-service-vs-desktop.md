---
title: Power BI Desktopin ja Power BI -palvelun vertailu
description: Power BI Desktop on kattava tietoanalyysien ja raporttien luontityökalu. Power BI -palvelu on pilvipohjainen verkkopalvelu kevyeen raportin muokkaukseen ja yhteistyöhön työryhmille ja yrityksille.
author: maggiesMSFT
manager: kfile
ms.reviewer: ''
featuredvideoid: IkJda4O7oGs
ms.service: powerbi
ms.subservice: powerbi-service
ms.topic: conceptual
ms.date: 12/21/2018
ms.author: maggies
LocalizationGroup: Reports
ms.openlocfilehash: 4e3b465648d5b827d1ed53550207879f555c38f9
ms.sourcegitcommit: c8c126c1b2ab4527a16a4fb8f5208e0f7fa5ff5a
ms.translationtype: HT
ms.contentlocale: fi-FI
ms.lasthandoff: 01/15/2019
ms.locfileid: "54284100"
---
# <a name="comparing-power-bi-desktop-and-the-power-bi-service"></a>Power BI Desktopin ja Power BI -palvelun vertailu

Power BI Desktopin ja Power BI -palvelun Venn-vertailukaaviossa keskellä oleva alue näyttää, miten nämä kaksi palvelua limittyvät. Voit tehdä joitakin tehtäviä joko Power BI Desktopissa tai palvelussa. Venn-kaavion kummallakin puolella olevalla sovelluksella ja palvelulla on kuitenkin omat ainutlaatuiset ominaisuutensa.  

![Power BI Desktopin ja palvelun Venn-kaavio](media/service-service-vs-desktop/power-bi-venn-desktop-service.png)

**Power BI Desktop** on kattava tietoanalyysien ja raporttien luontityökalu. Kun asennat ilmaisen sovelluksen paikalliseen tietokoneeseen, voit muodostaa yhteyden moniin eri tietolähteisiin ja yhdistää ne (kutsutaan usein mallintamiseksi) tietomalliin. [Power BI Desktopin aloitusopas](desktop-getting-started.md) ohjaa sinut prosessin läpi.

**Power BI -palvelu** on pilvipohjainen verkkopalvelu kevyeen raportin muokkaukseen ja yhteistyöhön työryhmille ja yrityksille. Voit muodostaa yhteyden tietolähteisiin myös Power BI -palvelussa, mutta mallintamista on rajoitettu. 

Useimmat raportin suunnittelijat, jotka työskentelevät yritystietoprojekteissa, käyttävät **Power BI Desktopia** raporttien luomiseen ja sitten **Power BI -palvelua** raporttien jakamiseen muiden kanssa.

## <a name="report-editing"></a>Raportin muokkaaminen

Voit sekä sovelluksessa että palvelussa luoda ja muokata *raportteja*. Raportissa voi olla yksi sivu tai useita sivuja, joissa on visualisointeja ja visualisointikokoelmia. Voit lisätä kirjanmerkkejä, painikkeita, suodattimia ja porautumista siirtymisen helpottamiseksi raporteissa.

![Raportin muokkaaminen Power BI Desktopissa tai palvelussa](media/service-service-vs-desktop/power-bi-editing-desktop-service.png)

Power BI Desktopin ja palvelun raporttieditorit ovat samankaltaisia. Ne koostuvat kolmesta osasta:  

1. Yläosan siirtymispalkit ovat erilaiset Power BI Desktopissa ja palvelussa    
2. Raportin piirtoalusta     
3. **Kentät**-, **Visualisoinnit**- ja **Suodattimet**-ruudut

Tässä videossa näytetään Power BI Desktopin raporttieditori. 

<iframe width="560" height="315" src="https://www.youtube.com/embed/IkJda4O7oGs" frameborder="0" allowfullscreen></iframe>

## <a name="collaborating-in-the-power-bi-service"></a>Yhteistyö Power BI -palvelussa

Kun olet luonut raportit, voit tallentaa ne *työtilaan*  **Power BI -palvelussa**, jossa sinä ja työtoverisi teette yhteistyötä. Voit luoda *koontinäyttöjä* näiden raporttien päälle. Voit sitten jakaa kyseiset koontinäytöt ja raportit raporttien käyttäjille organisaation sisä- ja ulkopuolella. Raportin käyttäjät voivat tarkastella niitä Power BI -palvelun [lukunäkymässä](consumer/end-user-reading-view.md), ei muokkausnäkymässä. He eivät voi käyttää kaikkia ominaisuuksia, jotka ovat saatavilla raportin luojille. 

## <a name="next-steps"></a>Seuraavat vaiheet

[Mikä on Power BI Desktop?](desktop-what-is-desktop.md)

[Raportin luominen](service-report-create-new.md) Power BI -palvelussa

[Peruskäsitteet raportin suunnittelijoille](service-basic-concepts.md)

Onko sinulla kysyttävää? [Kokeile Power BI -yhteisöä](http://community.powerbi.com/)

