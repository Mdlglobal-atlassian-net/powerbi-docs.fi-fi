---
title: Rekisteröityminen Power BI:hin yksityishenkilönä
description: Ota selvää, miten voit rekisteröityä Power BI:n käyttäjäksi ja aloittaa sen käytön tietojen analysoinnin ja visualisoinnin tarpeisiisi.
author: mgblythe
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 10/31/2019
ms.author: mblythe
LocalizationGroup: Get started
ms.openlocfilehash: b7dae4c3b4ce35ec6af82ae59c374ab31937881a
ms.sourcegitcommit: 64c860fcbf2969bf089cec358331a1fc1e0d39a8
ms.translationtype: HT
ms.contentlocale: fi-FI
ms.lasthandoff: 11/09/2019
ms.locfileid: "73871540"
---
# <a name="sign-up-for-power-bi-as-an-individual"></a>Rekisteröityminen Power BI:hin yksityishenkilönä

Power BI toimii yhtä sujuvasti henkilökohtaisena tietojen analysoinnin ja visualisoinnin työkaluna kuin analytiikka- ja päätöksentekovälineenä ryhmäprojekteille, yksiköille ja kokonaisille organisaatioille. Tässä artikkelissa kerrotaan, miten voit rekisteröityä Power BI:n käyttäjäksi yksityishenkilönä. Jos olet Power BI -järjestelmänvalvoja, katso [Power BI -käyttöoikeuksien hallinta organisaatiossasi](service-admin-licensing-organization.md).

![Power BI -koontinäyttö](media/service-self-service-signup-for-power-bi/dashboard.png)

## <a name="supported-email-addresses"></a>Tuetut sähköpostiosoitteet

Ennen kuin aloitat rekisteröitymisen, on tärkeää tuntea sähköpostiosoitteet, joita voit käyttää Power BI -rekisteröitymiseen:

* Power BI edellyttää, että käytät rekisteröintiin työpaikan tai oppilaitoksen sähköpostiosoitetta. Et voi rekisteröityä käyttämällä sähköpostin kuluttajapalvelujen tai tietoliikenteen palveluntarjoajien sähköpostiosoitteita. Tämä sisältää outlook.com-, hotmail.com- ja gmail.com-osoitteet ja muut vastaavat.

* Kun olet rekisteröitynyt, voit [kutsua vieraskäyttäjiä](https://docs.microsoft.com/azure/active-directory/active-directory-b2b-what-is-azure-ad-b2b) tutustumaan Power BI -sisältöösi millä tahansa sähköpostiosoitteella, henkilökohtaiset tilit mukaan lukien.

* Voit rekisteröityä Power BI:hin .gov- tai .mil-osoitteella, mutta prosessi on tällöin erilainen. Katso lisätietoja artikkelista [Rekisteröi Yhdysvaltain valtionhallinnon organisaatio Power BI -palveluun](service-govus-signup.md).

## <a name="sign-up-for-a-power-bi-account"></a>Rekisteröi Power BI -tili

Rekisteröi Power BI -tili näiden ohjeiden avulla. Kun olet suorittanut tämän prosessin, sinulla on Power BI (ilmainen) -käyttöoikeus, jonka avulla voit kokeilla Power BI:tä käyttämällä Omaa työtilaa, käyttämällä Power BI Premium -kapasiteettiin määritetyn työtilan sisältöä tai aloittamalla erillisen Power BI Pro -kokeiluversion käytön. Jos haluat lisätietoja, katso kohta [Power BI:n ominaisuudet käyttöoikeustyypin mukaan](service-features-license-type.md). 

1. Siirry [rekisteröitymissivulle](https://signup.microsoft.com/signup?sku=a403ebcc-fae0-4ca2-8c8c-7a907fd6c235).

1. Anna sähköpostiosoitteesi ja valitse sitten **Rekisteröidy**.

    ![Aloittaminen](media/service-self-service-signup-for-power-bi/get-started.png)

1. Jos näyttöön tulee tämä viesti, valitse vaihtoehto vahvistuskoodin vastaanottamiseen ja jatka sitten tämän ohjeen seuraavaan vaiheeseen.

    ![Todista, ettet ole robotti](media/service-self-service-signup-for-power-bi/prove-robot.png)

    Jos näyttöön tulee tämä viesti, suorita kirjautumisvaiheet loppuun ja aloita Power BI:n käyttö.

    ![Aiemmin luotu tili](media/service-self-service-signup-for-power-bi/existing-account.png)

1. Anna saamasi koodi ja valitse sitten **Rekisteröidy**.

    ![Rekisteröidy](media/service-self-service-signup-for-power-bi/sign-up.png)

1. Tarkista, oletko saanut sähköpostiisi tämän viestin.

    ![Sähköpostivahvistus](media/service-self-service-signup-for-power-bi/email-verification.png)

1. Anna seuraavassa kohdassa tietosi ja sähköpostiin saamasi vahvistuskoodi. Valitse alue, tutustu näyttöön linkitettyihin käytäntöihin ja valitse sitten **Aloita**.

    ![Luo tili](media/service-self-service-signup-for-power-bi/create-account.png)

1. Sinut ohjataan [Power BI:n kirjautumissivulle](https://powerbi.microsoft.com/landing/signin/) ja voit aloittaa Power BI:n käytön.

    ![Aiemmin luotu tili](media/service-self-service-signup-for-power-bi/welcome-screen.png)

## <a name="trial-expiration"></a>Kokeiluversion vanhentuminen

Kun olet suorittanut rekisteröintiprosessin, voit rekisteröityä Power BI Pro -kokeiluversioon Power BI -palvelussa. Kun kokeilujakso päättyy, käyttöoikeutesi muuttuu takaisin Power BI (ilmainen) -käyttöoikeudeksi. Tämän jälkeen sinulla ei ole enää käyttöoikeutta ominaisuuksiin, joihin tarvitaan Power BI Pro -käyttöoikeus. Jos haluat lisätietoja, katso kohta [Ominaisuudet käyttöoikeustyypin mukaan](service-features-license-type.md).

Jos Power BI (ilmainen) -käyttöoikeus riittää, sinun ei tarvitse tehdä mitään muuta. Hyödyntääksesi Power BI Pro -ominaisuuksia ota yhteyttä IT-järjestelmänvalvojaan ja kysy mahdollisuudesta Power BI Pro -käyttöoikeuden ostamiseen.

## <a name="troubleshooting-the-sign-up-process"></a>Rekisteröitymisen vianmääritys

Useimmissa tapauksissa voit rekisteröityä Power BI:hin noudattamalla kuvailtua prosessia. Joitakin ongelmia, jotka saattavat estää rekisteröitymisen, sekä niiden ratkaisuja on kuvattu seuraavassa taulukossa.

| Oire/virhesanoma | Syy ja vaihtoehtoinen menetelmä |
| ----------------------- | -------------------- |
| <strong>Henkilökohtaiset sähköpostiosoitteet (esimerkiksi nancy@gmail.com)</strong> Näyttöön tulee seuraavankaltainen sanoma rekisteröitymisen yhteydessä: <br /><br /> *Annoit henkilökohtaisen sähköpostiosoitteen: Anna työsähköpostiosoitteesi, jotta voimme turvallisesti tallentaa yrityksesi tiedot.* <br /><br /> tai <br /><br /> *Tämä vaikuttaa henkilökohtaiselta sähköpostiosoitteelta. Anna työosoitteesi, jotta voimme muodostaa yhteyden sinun ja muiden samassa yrityksessä työskentelevien välille. Sinun ei tarvitse huolehtia. Emme jaa osoitettasi kenellekään.* | Power BI ei tue sähköpostin kuluttajapalvelujen tai tietoliikenteen palveluntarjoajien antamia sähköpostiosoitteita. <br /><br /> Viimeistele rekisteröinti yrittämällä uudelleen käyttäen työpaikkasi tai oppilaitoksesi antamaa sähköpostiosoitetta. <br /><br /> Jos rekisteröityminen ei edelleenkään onnistu ja haluat suorittaa edistyksellisemmän asennuksen, voit [rekisteröityä uuteen Office 365 -kokeiluversioon ja käyttää rekisteröitymiseen kyseistä sähköpostiosoitetta](service-admin-signing-up-for-power-bi-with-a-new-office-365-trial.md). <br /><br /> Voit myös pyytää aiemmin luotua käyttäjää [kutsumaan sinut vieraskäyttäjänä](service-admin-azure-ad-b2b.md). |
| **Omatoiminen rekisteröinti on poistettu käytöstä**: Näyttöön tulee kirjautumisen aikana tämä ilmoitus: <br /><br /> *Emme voi viimeistellä rekisteröitymistäsi. IT-osastosi on poistanut käytöstä rekisteröitymisen Microsoft Power BI:hin. Ota osastoon yhteyttä rekisteröinnin suorittamiseksi loppuun.* <br /><br /> tai <br /><br /> *Tämä vaikuttaa henkilökohtaiselta sähköpostiosoitteelta. Anna työosoitteesi, jotta voimme muodostaa yhteyden sinun ja muiden samassa yrityksessä työskentelevien välille. Sinun ei tarvitse huolehtia. Emme jaa osoitettasi kenellekään.* | Organisaatiosi IT-järjestelmänvalvoja on poistanut käytöstä omatoimisen rekisteröitymisen Power BI:hin. <br /><br /> Voit tehdä rekisteröitymisen loppuun ottamalla yhteyttä IT-järjestelmänvalvojaan ja pyytämällä häntä [ottamaan rekisteröitymisen käyttöön noudattamalla ohjeita](service-admin-licensing-organization.md#enable-or-disable-individual-user-sign-up-in-azure-active-directory). <br/><br/> Tämä ongelma saattaa ilmetä myös, jos olet [rekisteröitynyt Office 365:een kumppanin kautta](service-admin-syndication-partner.md). |
| **Sähköpostiosoite ei ole Office 365 -tunnus** Näyttöön tulee kirjautumisen aikana tämä ilmoitus: <br /><br /> *Emme löydä sinua osoitteesta contoso.com.  Käytätkö eri tunnusta työpaikalla tai oppilaitoksessa? <br /><br /> Yritä kirjautua sisään sillä, ja jos se ei toimi, ota yhteyttä IT-osastoon.* | Organisaatiosi käyttää Office 365:een ja muihin Microsoft-palveluihin kirjautumiseen tunnuksia, jotka ovat muita kuin sähköpostiosoitteesi.  Sähköpostiosoitteesi saattaa esimerkiksi olla Nancy.Smith@contoso.com, mutta tunnuksesi on nancys@contoso.com. <br /><br /> Tee rekisteröinti loppuun käyttämällä tunnusta, jonka organisaatiosi on myöntänyt sinulle Office 365:een tai muihin Microsoft-palveluihin kirjautumista varten.  Jos et tiedä, mistä tässä on kysymys, ota yhteyttä IT-järjestelmänvalvojaan. <br /><br /> Jos rekisteröityminen ei edelleenkään onnistu ja haluat suorittaa edistyksellisemmän asennuksen, voit [rekisteröityä uuteen Office 365 -kokeiluversioon ja käyttää rekisteröitymiseen kyseistä sähköpostiosoitetta](service-admin-signing-up-for-power-bi-with-a-new-office-365-trial.md). |

## <a name="next-steps"></a>Seuraavat vaiheet

[Power BI Pron ostaminen](service-admin-purchasing-power-bi-pro.md)  
[Yksittäisten käyttäjien Power BI -palvelusopimus](https://powerbi.microsoft.com/terms-of-service/)  

Onko sinulla kysyttävää? [Voit esittää kysymyksiä Power BI -yhteisössä](https://community.powerbi.com/)
