---
title: Työkaluvihjeiden mukautus Power BI Desktopissa
description: Luo vetämällä ja pudottamalla mukautettuja työkaluvihjeitä visualisointeihin
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 01/15/2020
ms.author: davidi
LocalizationGroup: Create reports
ms.openlocfilehash: 93177ac56bc2d8ecfe4b85f4ab66daef6bf0f0f3
ms.sourcegitcommit: 0e9e211082eca7fd939803e0cd9c6b114af2f90a
ms.translationtype: HT
ms.contentlocale: fi-FI
ms.lasthandoff: 05/13/2020
ms.locfileid: "83320373"
---
# <a name="customize-tooltips-in-power-bi-desktop"></a>Työkaluvihjeiden mukautus Power BI Desktopissa

Työkaluvihjeet ovat tyylikäs tapa tarjota tilannekohtaista lisätietoa ja yksityiskohtia visualisoinnin arvopisteistä. Alla olevassa kuvassa näkyy Power BI Desktopissa kaaviossa käytetty työkaluvihje.

![Oletusarvoinen työkaluvihje](media/desktop-custom-tooltips/custom-tooltips-1.png)

Uudessa visualisoinnissa työkaluvihje esittää oletusarvoisesti arvopisteen arvon ja luokan. Työkaluvihjeen tietojen mukauttamisesta voi olla hyötyä monissa tapauksissa. Työkaluvihjeiden mukauttaminen antaa lisäkontekstia ja tietoja visualisointia tarkasteleville käyttäjille. Mukautettujen työkaluvihjeiden avulla voit määrittää lisää arvopisteitä, jotka näkyvät osana työkaluvihjettä.

## <a name="how-to-customize-tooltips"></a>Ohjeet työkaluvihjeiden mukauttamiseen

Jos haluat luoda mukautetun työkaluvihjeen, siirry **Visualisoinnit**-ruudusta **Kentät**-ruutuun ja vedä kenttä **Työkaluvihjeet**-säilöön kuvan mukaisesti. Seuraavassa kuvassa **Työkaluvihjeet**-säilöön on lisätty kolme kenttää.

![Työkaluvihjekenttien lisääminen](media/desktop-custom-tooltips/custom-tooltips-2.png)

Kun työkaluvihjeet on lisätty **Työkaluvihjeet**-kohtaan, hiiren osoittimen vieminen visualisoinnin arvopisteen kohdalle näyttää työkaluvihjeessä kyseisten kenttien arvot.

![Mukautettu työkaluvihje](media/desktop-custom-tooltips/custom-tooltips-3.png)

## <a name="customizing-tooltips-with-aggregation-or-quick-measures"></a>Työkaluvihjeiden mukauttaminen koosteen tai pikamittarin avulla

Voit mukauttaa työkaluvihjettä edelleen valitsemalla koostetoiminnon tai *pikamittarin*. Valitse **Työkaluvihjeet**-säilön kentän vieressä oleva nuoli. Valitse sitten käytettävissä olevista vaihtoehdoista.

![Työkaluvihje ja pikamittari](media/desktop-custom-tooltips/custom-tooltips-4.png)

Työkaluvihjeitä voi mukauttaa monin tavoin esittämään nopeasti merkityksellisiä tietoja käyttäjille, jotka tarkastelevat koontinäyttöjä tai raportteja, käyttämällä mitä tahansa tietojoukossa olevaa kenttää.
