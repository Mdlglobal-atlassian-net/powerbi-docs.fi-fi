---
title: Power BI:n arkistoitu työtila
description: Power BI arkistoitu työtila Office 365 -vuokraajan hallinnan jälkeen
author: mgblythe
manager: kfile
ms.reviewer: ''
ms.service: powerbi
ms.component: powerbi-admin
ms.topic: conceptual
ms.date: 06/28/2017
ms.author: mblythe
LocalizationGroup: Administration
ms.openlocfilehash: 8b9fcf1c6121c4aeecfdf948b77493f1f2a7f825
ms.sourcegitcommit: 80d6b45eb84243e801b60b9038b9bff77c30d5c8
ms.translationtype: HT
ms.contentlocale: fi-FI
ms.lasthandoff: 06/04/2018
ms.locfileid: "34293624"
---
# <a name="power-bi-archived-workspace"></a>Power BI:n arkistoitu työtila
Power BI:n avulla kuka tahansa voi rekisteröityä ja aloittaa palvelun käytön muutamassa minuutissa.  Myöhemmin organisaatiosi IT-osasto voi halutessaan ottaa haltuun Power BI:n hallinnan organisaation käyttäjille.  Jos tämä haltuunotto tehdään, etuna on käyttäjien ja käyttöoikeuksien keskitetty hallinta, ja saatat pystyä hyödyntämään virtaviivaistettua sisäänkirjautumista samalla käyttäjänimellä ja salasanalla, joita käytät organisaation muissakin palveluissa. 

Sisältö, jonka loit ennen kuin IT-osastosi aloitti Power BI:n hallinnan, sijoitetaan Power BI:n arkistoituun työtilaan, joka on käytettävissä [Power BI:n](https://app.powerbi.com) vasemmassa siirtymisruudussa.  Sinun kannattaa aloittaa luomaan uutta Power BI -sisältöä omassa työtilassa, jota organisaation IT-osasto suojaa ja hallitsee.  Arkistoitu työtila on edelleen olemassa, mutta käytössä on rajoituksia arkistoidun työtilan sisältöön tehtävissä toiminnoissa.  Jos haluat poistaa nämä rajoitukset, sinun on siirrettävä sisältö arkistoidusta työtilasta omaan työtilaasi, jota IT-osastosi hallitsee.

## <a name="restrictions-in-your-archived-workspace"></a>Arkistoidun työtilan rajoitukset
Arkistoidusta työtilasta ei poisteta sisältöä.  Voit jatkaa tietojen hankkimista, raporttien ja koontinäyttöjen luomista ja tietojoukkojen päivittämistä.  Nykyiset käyttäjät, joiden kanssa olet jakanut sisältöä, voivat myös edelleen tarkastella sisältöä arkistoidussa työtilassa.

Arkistoidun työtilan sisältöön on kuitenkin joitakin rajoituksia:

* **OneDrive for Business  **Et enää saa tietoja tai päivityksiä OneDrive for Businessistä arkistoidun työtilan tietojoukoille.  Jos yrität muodostaa yhteyden tähän lähteeseen, näyttöön tulee varoitus.
* **Koontinäyttöjen jakaminen  **Et voi jakaa koontinäyttöjä muiden käyttäjien kanssa arkistoidusta työtilasta.  Käyttäjät, joilla on jo käyttöoikeus, voivat edelleen tarkastella jaettuja koontinäyttöjä arkistoidussa työtilassaan.
* **Ryhmien luominen  **Et voi luoda ryhmiä arkistoidussa työtilassa.
* **Power BI -mobiilisovellusten käyttäminen.  **Vaikka voit yhä tarkastella sisältöä verkossa arkistoidussa työtilassa, tämä sisältö ei enää näy Power BI -mobiilisovelluksissa.

## <a name="migrating-content-in-your-archived-workspace"></a>Sisällön siirtäminen arkistoidussa työtilassa
Jotta voit edelleen käyttää Power BI:tä, sinun kannattaa luoda uutta sisältöä omassa työtilassasi, jota IT-osastosi hallitsee.   Sinun kannattaa myös siirtää arkistoidun työtilan sisältö omaan työtilaan.  Sisällön siirtämistapa riippuu sisällön tyypistä:

* **Excel- tai Power BI Desktop -tietojoukot  **Siirrä nämä tietojoukot vaihtamalla arkistoidusta työtilasta omaan työtilaan ja lataamalla uudelleen Excel- tai Power BI Desktop -tiedoston napsauttamalla ”Omat tiedot”-painiketta.  Jos olet määrittänyt ajoitetun päivityksen, sinun on määritettävä nämä asetukset uudelleen uudelle tietojoukolle omassa työtilassa.
* **Muut tietojoukot  **Vaihda omaan työtilaan ja valitse sitten Nouda tiedot -painike muodostaaksesi yhteyden muihin tietojoukkoihin, jotka olet luonut arkistoidussa työtilassa.  Voit joutua antamaan suojaus- tai yhdistämistiedot uudelleen.
* **Raportit  **Raportit, jotka sisältyivät Excel- tai Power BI Desktop -tiedostoihin tai jotka asennettiin sisältöpakettien osana, luodaan automaattisesti uudelleen, kun lataat vastaavan Excel- tai Power BI Desktop -tiedoston uudelleen tai muodostat yhteyden uudelleen sisältöpakettiin.  Jos olet luonut omia raportteja Power BI -palvelun kautta, sinun on luotava kyseiset raportit uudelleen omassa työtilassa.
* **Koontinäytöt  **Sisältöpakettien osana asennetut koontinäytöt luodaan automaattisesti uudelleen, kun yhdistät uudelleen sisältöpakettiin omassa työtilassa.  Jos olet luonut omia koontinäyttöjä Power BI -palvelun kautta, sinun on luotava kyseiset koontinäytöt uudelleen omassa työtilassa.

Onko sinulla muuta kysyttävää? [Voit esittää kysymyksiä Power BI -yhteisössä](http://community.powerbi.com/)

