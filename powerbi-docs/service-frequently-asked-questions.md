---
title: Usein kysyttyjä kysymyksiä Power BI:ssä
description: Selaa usein kysyttyjä kysymyksiä ja vastauksia Power BI -palvelusta, Power BI Desktopista ja Power BI -mobiilisovelluksista.
author: maggiesMSFT
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
ms.date: 02/06/2018
ms.author: maggies
LocalizationGroup: Get started
ms.openlocfilehash: e72e3bcca4254b957580775196d4919e88452773
ms.sourcegitcommit: 80d6b45eb84243e801b60b9038b9bff77c30d5c8
ms.translationtype: HT
ms.contentlocale: fi-FI
ms.lasthandoff: 06/04/2018
ms.locfileid: "34253089"
---
# <a name="frequently-asked-questions-about-power-bi"></a>Usein kysyttyjä kysymyksiä Power BI:stä
* Jos sinulla on muita kysymyksiä, [voit esittää niitä Power BI -yhteisössä](http://community.powerbi.com/).
* Eikö ongelma ratkennut? Käy [Power BI -tukisivulla](https://powerbi.microsoft.com/support/).

## <a name="what-is-microsoft-power-bi"></a>Mikä on Microsoft Power BI?
[Power BI](https://powerbi.microsoft.com/) on pilvipohjainen yritysanalyysipalvelu, jonka ansiosta kaikki voivat visualisoida ja analysoida tietoja entistä nopeammin, tehokkaammin ja helpommin. Se tuo käyttäjien saataville laajan valikoiman tietoja ja esittää ne elävästi helppokäyttöisten koontinäyttöjen, vuorovaikutteisten raporttien ja vaikuttavien visualisointien avulla.

## <a name="whats-the-difference-between-power-bi-and-power-bi-pro"></a>Mitä eroa on Power BI:llä ja Power BI Prolla?
Power BI tarjoaa erilaisia ominaisuuksia, joiden avulla voit aloittaa tietojen analysoinnin aivan uudella tavalla. Power BI Pro tarjoaa kaikki samat hienot ominaisuudet kuin Power BI, sekä muita ominaisuuksia, kuten suuremman tallennustilan, mahdollisuuden ajoittaa tiedot päivittymään useita kertoja päivässä, täysin vuorovaikutteiset reaaliaikaiset tietolähteet, ryhmät ja paljon muuta. Lue lisää [Power BI Pron ja ilmaisen Power BI:n eroista](https://powerbi.microsoft.com/pricing).

## <a name="how-much-does-power-bi-cost"></a>Kuinka paljon Power BI maksaa?
Power BI Desktop on ilmainen. Power BI Prosta on saatavilla 60 päivän ilmainen kokeiluversio. Hinnoista kerrotaan [Power BI:n hinnoittelusivulla](https://powerbi.microsoft.com/pricing).

## <a name="what-if-i-have-questions-about-power-bi-premium"></a>Entä jos minulla on kysyttävää Power BI Premiumista?
Jos sinulla on Power BI Premiumiin liittyviä kysymyksiä, tutustu [Power BI Premiumin usein kysyttyihin kysymyksiin](service-premium-faq.md).

## <a name="are-users-who-signed-up-after-may-3-2017-eligible-for-the-extended-pro-trial"></a>Ovatko 3. toukokuuta 2017 jälkeen rekisteröityneet käyttäjät oikeutettuja laajennettuun Pro-kokeiluversioon?
3.5.2017 ja sen jälkeen rekisteröityneet uudet Power BI:n ilmaisversion käyttäjät eivät ole oikeutettuja laajennettuun Pro-kokeiluversioon. He ovat kuitenkin oikeutettuja tavalliseen 60 päivän Pro-kokeiluversioon.

## <a name="how-do-i-find-out-who-in-my-organization-is-eligible-for-the-extended-pro-trial"></a>Kuinka voin tarkistaa, ketkä organisaationi käyttäjät ovat oikeutettuja laajennettuun Pro-kokeiluversioon?
Et voi tarkistaa tätä suoraan, mutta Azure Active Directoryn integroidut sovellukset -raportti Power BI:lle sisältää tiedon organisaatiosi aktiivisista käyttäjistä. Aktiiviset ilmaisversion käyttäjät saavat tarjoukseen oikeutettuna ajanjaksona ilmoituksen ponnahdusikkunassa. Katso lisätiedot [Kirjautuneiden Power BI -käyttäjien etsiminen](service-admin-access-usage.md) -ohjeartikkelista.

> [!NOTE]
> Azure AD -raportti ei ilmaise, onko käyttäjä Power BI:n maksuttoman tai Pro-version käyttäjä. Se ilmoittaa vain, ketkä käyttäjät ovat kirjautuneet Power BI:hin ja milloin he kirjautuivat sisään. Tässä raportissa mainitut käyttäjät eivät välttämättä ole oikeutettuja laajennettuun Pro-kokeiluversioon.
> 
> 

## <a name="what-is-power-bi-desktop"></a>Mikä on Power BI Desktop?
[Power BI Desktop](https://powerbi.microsoft.com/designer) on maksuton työpöytäsovellus, jonka voit asentaa saman tien omalle tietokoneellesi. Power BI Desktop toimii yhdenmukaisesti Power BI -palvelun kanssa tarjoamalla kehittyneitä tietojen tarkastelu-, muovaamis-, mallinnus- ja raportointimahdollisuuksia sekä erittäin vuorovaikutteisia visualisointeja. Voit tallentaa työsi tiedostoon sekä julkaista tietoja ja raportteja suoraan Power BI -sivustoon muiden kanssa jaettavaksi.

## <a name="what-do-i-need-to-use-power-bi"></a>Mitä Power BI:n käyttämiseen tarvitaan?
Selain ja työsähköpostiosoite riittävät.

>[!NOTE]
>Työsähköpostiosoitteita, joiden pääte on .gov tai .mil, ei tällä hetkellä tueta.

## <a name="why-do-i-have-to-sign-up-with-my-work-email"></a>Miksi rekisteröitymiseen on käytettävä työsähköpostia?
Power BI ei tue sähköpostin kuluttajapalvelujen tai tietoliikenteen palveluntarjoajien sähköpostiosoitteita. Lue lisää [Power BI:n omatoimisen rekisteröitymisen prosessista](service-self-service-signup-for-power-bi.md).

## <a name="which-work-email-addresses-are-supported"></a>Mitä työsähköpostiosoitteita tuetaan?
Tuettuja ovat työsähköpostiosoitteet, joiden pääte on **.edu** tai **.org**.

Osoitteita, joiden pääte on **.gov** tai **.mil**, ei tällä hetkellä tueta.

## <a name="is-government-academic-and-non-profit-pricing-available-for-power-bi"></a>Käytetäänkö Power BI:n hinnoittelussa erillisiä julkishallinto-, oppilaitos- tai yhdistyshintoja?
Kyllä, voittoa tavoittelemattomille yhdistyksille on erillinen hinnoittelu suoraan Microsoftilta ostettaessa. [Microsoft Product Donation](https://www.microsoft.com/about/philanthropies/product-donations/products/powerbi/) -sivustolla on lisätietoja ja rekisteröitymismahdollisuus. Julkishallinto- ja oppilaitoshinnoittelu on saatavilla MOSP/Direct-, EA- ja Open-käyttöoikeusohjelmien kautta. Julkishallintohinnoittelu on käytettävissä myös syndikoinnissa. Power BI ei ole vielä käytettävissä US Government Community Cloud (GCC) -palvelussa.

## <a name="is-power-bi-available-on-premises"></a>Onko Power BI käytettävissä paikallisesti?
Power BI -palvelu [https://powerbi.com](https://powerbi.com) ei ole käytettävissä yksityisenä, sisäisenä pilvipalveluna. Tietojen paikalliseen tarkastelemiseen ja käsittelemiseen on kuitenkin kolme muuta vaihtoehtoa. 

### <a name="on-premises-data-gateway"></a>Paikallinen tietoyhdyskäytävä
Käyttäessäsi Power BI:tä tai Power BI Desktopia voit muodostaa turvallisen yhteyden omiin paikallisiin tietolähteisiisi. [Paikallisen tietoyhdyskäytävän](service-gateway-onprem.md) avulla voit muodostaa reaaliaikaisen yhteyden paikalliseen SQL Server Analysis Services -palvelimeen ja muihin tietolähteisiin. Voit myös määrittää ajoitetun päivityksen käyttämällä keskitettyä yhdyskäytävää. Jos yhdyskäytävää ei ole käytettävissä, voit päivittää paikallisista tietolähteistä peräisin olevat tiedot [Power BI Gateway – Personalin](personal-gateway.md) avulla.

### <a name="power-bi-report-server"></a>Power BI -raporttipalvelin
Power BI -raporttipalvelin on ratkaisu, jonka voit ottaa käyttöön omissa tiloissasi. Sen avulla voit luoda, julkaista ja hallita raportteja sekä toimittaa ne sitten eri käyttäjille eri tavoilla: selaimeen, mobiililaitteelle tai sähköpostiin. Lue lisää [Power BI -raporttipalvelimesta](report-server/get-started.md).

### <a name="power-bi-mobile-apps"></a>Power BI -mobiilisovellukset
Voit myös [näyttää paikallisia Power BI -raportteja, Reporting Services -mobiiliraportteja ja suorituskykyilmaisimia Power BI -mobiilisovelluksissa](mobile-app-ssrs-kpis-mobile-on-premises-reports.md).

## <a name="does-power-bi-support-mobile-devices"></a>Tukeeko Power BI mobiililaitteita?
Kyllä. Power BI:stä on saatavana alkuperäiset sovellukset Android-puhelimille ja -tableteille, iOS-laitteille ja Windows 10 -laitteille. Lataa haluamasi [Power BI -mobiilisovellus](https://powerbi.microsoft.com/mobile) soveltuvasta kaupasta:  

* [Applen App Store](http://go.microsoft.com/fwlink/?LinkId=526218)
* [Google Play](http://go.microsoft.com/fwlink/?LinkID=544867&clcid=0x409)
* [Windows Store](http://go.microsoft.com/fwlink/?LinkId=526478)

## <a name="what-data-sources-can-i-connect-to"></a>Mihin tietolähteisiin voin muodostaa yhteyden?
Power BI:n tietolähteiden luettelo on pitkä, mutta se voidaan ryhmitellä seuraavasti:

* [Excel- ja Power BI Desktop -tiedostoista](service-get-data-from-files.md) peräisin olevat tiedot.
* [Palveluiden sisältöpaketit](service-connect-to-services.md), joissa on valmiita koontinäyttöjä, raportteja ja tietojoukkoja Salesforcen kaltaisille palveluille. Tietoyhteyden muodostamisen lisäksi Power BI tarjoaa valmiiksi luotuja koontinäyttöjä ja raportteja kaikille näille palveluille.
* Liittimet tietokantoihin ja muihin tietojoukkoihin, kuten [Azuren SQL-tietokantaan](service-azure-sql-database-with-direct-connect.md) ja SQL Server [Analysis Servicesin](sql-server-analysis-services-tabular-data.md) taulukkomuotoisiin tietoihin.

Lue lisää [tietojen noutamisesta](service-get-data.md) Power BI:ssä.

## <a name="what-are-content-packs"></a>Mitä sisältöpaketit ovat?
[Palveluiden sisältöpaketit](service-connect-to-services.md) ovat suosituille palveluille valmiiksi luotuja ratkaisuja, ja ne ovat osa Power BI -kokonaisuutta. Tuetun palvelun tilaajat voivat nopeasti muodostaa yhteyden Power BI:stä tiliinsä ja nähdä tietonsa valmiiksi luoduissa reaaliaikaisissa koontinäytöissä ja interaktiivisissa raporteissa.  Olemme julkaisseet sisältöpaketteja suosituille palveluille (esimerkiksi Salesforce.com, Marketo ja Adobe Analytics). Lue lisää [yhteyden muodostamisesta palveluihin sisältöpakettien avulla](service-connect-to-services.md).

[Organisaation sisältöpaketit](service-organizational-content-pack-introduction.md) tarjoavat käyttäjille, liiketoimintatiedon hallinnan ammattilaisille ja järjestelmäintegraattoreille työkalut omien sisältöpakettien laatimiseen. Näin he voivat jakaa varta vasten luotuja koontinäyttöjä, raportteja ja tietojoukkoja organisaatiossaan.

## <a name="what-do-i-need-to-install-in-order-to-use-power-bi"></a>Mitä minun on asennettava voidakseni käyttää Power BI:tä?
Ilmaisen Power BI -palvelun käyttämiseen tarvitaan vain selain ja sähköposti.

Jos haluat tutkia tietoja ja luoda raportteja Power BI Desktopilla, lataa ilmainen [Power BI Desktop](http://powerbi.microsoft.com/designer).

Voit ladata Power BI -mobiilisovellukset soveltuvasta kaupasta, myös ilmaiseksi:

* [App Store](http://go.microsoft.com/fwlink/?LinkId=526218)
* [Google Play](http://go.microsoft.com/fwlink/?LinkID=544867&clcid=0x409)
* [Windows Store](http://go.microsoft.com/fwlink/?LinkId=526478)

## <a name="am-i-limited-to-one-copy-of-power-bi-desktop-for-my-entire-company"></a>Enkö saa ladata kuin yhden Power BI Desktop -kopion koko yritykselleni?
Power BI Desktop -ohjelmiston käyttöoikeussopimuksen ehtojen mukaan voit asentaa ohjelmistosta yhden kopion ja käyttää sitä paikallisesti. Tämä ei tarkoita, ettet voi ladata useampaa kuin yhtä Power BI Desktop -ohjelmistokopiota koko yrityksessä. Jokainen käyttäjä yrityksessä voi asentaa yhden kopion ja käyttää sitä paikallisesti.

## <a name="where-do-i-get-started-with-power-bi"></a>Miten aloitan Power BI:n käytön?
Seuraavat resurssit ovat käytettävissäsi alkuun pääsemiseksi:

* [Power BI -blogi](http://blogs.msdn.com/b/powerbi/)
* [Verkkoseminaarit](webinars.md)
* [YouTube-kanavamme](https://www.youtube.com/user/mspowerbi) aloitusohjevideot
* [Aloita Power BI:n käyttäminen](service-get-started.md) -artikkeli
* [Liity yhteisöön](https://community.powerbi.com/) ja esitä kysymyksiä
* Katso lisää ehdotuksia artikkelista [10 vinkkiä ohjeiden hankkimiseen](service-tips-for-finding-help.md).

## <a name="what-browsers-does-power-bi-support"></a>Mitä selaimia Power BI tukee?
Tässä on täydellinen luettelo [Power BI:n tukemista selaimista](service-browser-support.md).

## <a name="what-regions-and-languages-does-power-bi-support"></a>Mitä alueita ja kieliä Power BI tukee?
Tässä on täydellinen luettelo [Power BI:n tukemista alueista ja kielistä](supported-languages-countries-regions.md).

## <a name="how-can-i-buy-power-bi-pro-in-my-country"></a>Kuinka voin ostaa Power BI Pron kotimaassani?
Voit ostaa Power BI Pro -käyttöoikeuksia suoraan tai keskustella edustajan kanssa osoitteessa [www.powerbi.com](http://www.powerbi.com).

Voit myös etsiä [Microsoft-kumppanin](https://partner.microsoft.com/), joka auttaa sinua Power BI:n käyttöönotossa.

## <a name="what-happens-if-my-power-bi-pro-license-expires"></a>Mitä tapahtuu, jos Power BI Pro -käyttöoikeus päättyy?
Power BI Pro -käyttöoikeuden päätyttyä alkaa 30 päivän lisäaika.

Power BI Pro -tilauksen elinkaari on sama kuin Office 365:llä. Lisätietoja on artikkelissa [Mitä tiedoilleni ja käyttöoikeudelleni tapahtuu, kun Office 365 for Business -tilaus päättyy?](https://support.office.com/article/What-happens-to-my-data-and-access-when-my-Office-365-for-business-subscription-ends-4436582f-211a-45ec-b72e-33647f97d8a3)

## <a name="does-power-bi-meet-national-regional-and-industry-specific-compliance-requirements"></a>Onko Power BI kansallisten, alueellisten ja alakohtaisten vaatimusten mukainen?
Lisätietoja Power BI:n vaatimustenmukaisuudesta on [Microsoft Trust Centerissä](http://go.microsoft.com/fwlink/?LinkId=785324).

## <a name="where-can-i-learn-more-about-security"></a>Mistä saan lisätietoja suojauksesta?
Lisätietoja Power BI:n suojauksesta, tietosuojasta ja vaatimustenmukaisuudesta on tässä [Power BI:n suojausta](http://go.microsoft.com/fwlink/?LinkId=829185) käsittelevässä teknisessä raportissa sekä [Power BI:n suojaus -tukiartikkelissa](service-admin-power-bi-security.md).

## <a name="what-has-happened-to-the-power-bi-for-office-365-experience"></a>Mitä on tapahtunut Power BI Office 365:lle -ominaisuudelle?
Power BI Office 365:lle -ominaisuus on vanhentunut.

## <a name="how-do-i-undo-in-power-bi"></a>Miten Power BI:ssä voi kumota toimintoja?
Kuten monissa muissakin Microsoft-palveluissa ja -ohjelmistoissa, myös Power BI:ssä viimeisimmän komennon kumoaminen onnistuu helposti. 

* Jos haluat **kumota** viimeisimmän toiminnon tai muutamia viimeisimpiä toimintoja, valitse CTRL + Z.

## <a name="next-steps"></a>Seuraavat vaiheet
* Onko sinulla muuta kysyttävää? [Voit esittää kysymyksiä Power BI -yhteisössä](http://community.powerbi.com/)
* Eikö ongelma ratkennut? Käy [Power BI -tukisivulla](https://powerbi.microsoft.com/support/)

