---
title: Raporttien ja koontinäyttöjen tilaaminen itsellesi ja muille
description: Opi tilaamaan tilannevedoksia Power BI:n raporttisivuista, koontinäytöistä ja sivutetuista raporteista.
author: maggiesMSFT
ms.reviewer: ''
featuredvideoid: ''
ms.service: powerbi
ms.subservice: powerbi-service
ms.topic: conceptual
ms.date: 04/10/2020
ms.author: maggies
LocalizationGroup: Common tasks
ms.openlocfilehash: 4956364ffc44aa27c4aff7d6a0ac9d8d4fdc79f8
ms.sourcegitcommit: a9ebab692c670192b62a31bfe99447908506251b
ms.translationtype: HT
ms.contentlocale: fi-FI
ms.lasthandoff: 04/11/2020
ms.locfileid: "81122283"
---
# <a name="subscribe-yourself-and-others-to-reports-and-dashboards-in-the-power-bi-service"></a>Power BI -palvelun raporttien ja koontinäyttöjen tilaaminen itsellesi ja muille

Voit tilata itsellesi ja kollegoillesi tärkeimmät raporttisivut, koontinäytöt ja sivutetut raportit. Voit hyödyntää Power BI -sähköpostitilauksia seuraavasti:

- Voit päättää, miten usein haluat Power BI:n lähettävän sähköpostia: päivittäin, viikoittain, tunneittain, kuukausittain tai tietojen päivittyessä (päivän ensimmäinen päivitys).
- Jos tilaat päivittäin, viikoittain, tunneittain tai kuukausittain, voit valita kellonajan, jolloin sähköpostit lähetetään.
- Voit määrittää 24 eri tilausta kullekin Power BI -raportille tai koontinäytölle.  Sivutettujen raporttien tilausten määrää ei ole rajoitettu.
- Voit vastaanottaa sähköpostin, joka sisältää kuvan raportista ja linkin raporttiin palvelussa.  Mobiililaitteissa, joihin on asennettu Power BI -sovelluksia, linkin valitseminen käynnistää Power BI -sovelluksen (tämä ei siis avaa raporttia tai koontinäyttöä Power BI -sivustossa).
- Jos tilaat sivutetun raportin, voit sisällyttää mukaan koko raportin liitteenä.
- Jos Power BI -sisältösi on Premium-kapasiteetissa, voit lähettää sähköpostin vuokraajasi ulkopuolisille käyttäjille.  Järjestelmänvalvojat voivat hallita sitä, ketkä voivat lähettää sähköpostia ulkoisille käyttäjille. Tämä on mahdollista Power BI -hallintakeskuksen ulkoisen jakamisen hallinta-asetuksilla.

![sähköpostitilannevedos koontinäytöstä](media/service-report-subscribe/power-bi-dashboard-email-new.jpg) 

## <a name="requirements"></a>Vaatimukset

Tilauksen voivat **luoda**:

- Käyttäjät, joilla on Power BI Pro -käyttöoikeus 
- Käyttäjät, jotka tarkastelevat sisältöä Premium-työtilassa tai sovelluksessa, voivat myös tilata siellä sijaitsevaa sisältöä jopa ilman Power BI Pro -käyttöoikeutta. 

Jos haluat luoda tilauksen itsellesi, et tarvitse muokkausoikeuksia sisältöön (koontinäyttö tai raportti), mutta jos haluat luoda tilauksen jollekin muulle, tarvitset muokkausoikeudet.

## <a name="subscribe-to-a-dashboard-report-page-or-paginated-report"></a>Koontinäytön, raporttisivun tai sivutetun raportin tilaaminen

Koontinäytön, raportin ja sivutetun raportin tilausprosessit ovat samankaltaiset. Samaa painiketta painamalla voit tilata Power BI -palvelun koontinäyttöjä ja raportteja.

Sivutettujen raporttien tilaaminen on hieman erilaista. Saat lisätietoja ohjeartikkelista [Power BI -palvelun sivutettujen raporttien tai koontinäyttöjen tilaaminen itsellesi ja muille](consumer/paginated-reports-subscriptions.md).
 
![Tilaa-kuvakkeen valitseminen](media/service-report-subscribe/power-bi-subscribe-orientation.png).

1. Avaa koontinäyttö tai raportti.
2. Valitse yläreunan valikkoriviltä **Tilaa** tai valitse kirjekuvake ![Tilaa-kuvake](media/service-report-subscribe/power-bi-icon-envelope.png).
   
    ![Tilaa-kuvake](media/service-report-subscribe/power-bi-subscribe-icon.png)

1. Voit ottaa tilauksen käyttöön tai poistaa sen käytöstä keltaisella liukusäätimellä. Liukusäätimen asettaminen **Poissa käytöstä** -asentoon ei poista itse tilausta. Jos haluat poistaa tilauksen, valitse roskakorikuvake.

2. Sähköpostiosoitteesi on jo **Tilaa**-ruudussa. Voit lisätä tilaukseen myös muita saman toimialueen sähköpostiosoitteita. Jos raporttia tai koontinäyttöä isännöidään [Premium-kapasiteetissa](/service-premium-what-is), voit lisätä tilaukseen muita yksittäisiä sähköpostiosoitteita ja ryhmäaliaksia riippumatta siitä, ovatko ne samalta toimialueelta vai eivät. Jos raporttia tai koontinäyttöä ei isännöidä Premium-kapasiteetissa, voit lisätä tilaukseen muita yksittäisiä käyttäjiä, mutta heillä täytyy olla Power BI Pro -käyttöoikeus. Saat lisätietoja alla olevasta [Huomioon otettavat seikat ja vianmääritys](#considerations-and-troubleshooting) -kohdasta.

3. Anna sähköpostille **aihe** ja kirjoita sen **viesti**.

4. Valitse tilauksesi **tiheys**:  **Päivittäin**, **Tunneittain**, **Viikoittain**, **Kuukausittain** tai **Tietojen päivittämisen jälkeen (päivittäin)** . Jos haluat saada tilauksen sähköpostit vain tiettyinä päivinä, valitse **Tunneittain** tai **Viikoittain** ja valitse sitten, minä päivinä haluat saada sähköposteja. Jos haluat saada tilauksen sähköpostit esimerkiksi vain arkipäivinä, valitse tiheydeksi **Viikoittain** ja poista sitten **lauantain** ja **sunnuntain** valintaruutujen valinnat. Jos valitset **Kuukausittain**, anna ne kuukauden päivät, jolloin haluat saada tilauksen sähköpostiviestit.

5. Jos valitset **Päivittäin**, **Tunneittain**, **Kuukausittain** tai **Viikoittain**, voit määrittää tilaukselle myös **ajoitetun ajan**. Viestit voidaan lähettää tasatunnein tai 15, 30 tai 45 minuuttia yli tasatunnin. Valitse AM tai PM (12 tunnin kellon mukaisesti). Voit määrittää myös aikavyöhykkeen. Jos valitset **Tunneittain**, valitse **ajoitettu aika**, jolloin haluat tilauksen alkavan, ja se suoritetaan tunnin välein sen jälkeen.

6. Oletusarvoisesti tilauksesi alkamispäivämäärä on sen luontipäivämäärä. Voit halutessasi valita myös päättymispäivämäärän. Jos et määritä päättymispäivämäärää, se on oletusarvoisesti vuoden päässä alkamispäivämäärästä. Voit vaihtaa päivämääräksi minkä tahansa tulevaisuudessa olevan päivämäärän (aina vuoteen 9999 saakka) milloin tahansa ennen tilauksen päättymistä. Tilaus lopetetaan päättymispäivänä, jos et ota sitä uudelleen käyttöön. Saat ennen tilauksen päättymistä ilmoituksia, jossa kysytään, haluatko jatkaa tilausta.

    Huomaa alla olevissa näyttökuvissa, että kun tilaat raportin, tilaat itse asiassa raportin _sivun_. Voit tilata useamman kuin yhden raportin sivun valitsemalla **Lisää toinen tilaus** ja valitsemalla toisen sivun.
     
    ![Tilaa-ruutu](media/service-report-subscribe/power-bi-subscribe-pane.png)  

1. (Valinnainen) Valitse, sisällytetäänkö mukaan linkki takaisin sisältöön Power BI:ssä ja annetaanko käyttäjille käyttöoikeus tilaamaasi sisältöön.  Jos sisällytät mukaan linkin, varmista parhaan käytettävyyden takaamiseksi, että kaikilla käyttäjillä on raportin käyttöoikeus.
2. Valitse **Tallenna ja sulje**. Tilauksen vastaanottajat saavat sähköpostin ja tilannevedoksen koontinäytöstä tai raporttisivusta määrittämäsi aikataulun mukaisesti. Voit luoda jopa 24 tilausta per raportti ja koontinäyttö. Voit määrittää kullekin tilaukselle omat vastaanottajat, kellonajat ja lähetystiheydet. Kaikissa tilauksissa, joiden tiheydeksi määritetään **Tietojen päivittämisen jälkeen**, lähetetään sähköpostia vain raportin tai koontinäytön kyseisen päivän ensimmäisen ajoitetun päivityksen jälkeen.

    > [!TIP]
    > Haluatko lähettää sähköpostiviestin tilauksesta heti vai pyydettäessä milloin tahansa? Valitse **Suorita nyt** niille koontinäytön tai raportin tilauksille, jotka haluat lähettää. Näkyviin tulee ilmoitus, että sähköpostiviesti on matkalla kaikille kyseisen tilauksen käyttäjille. Toiminto ei vaikuta päivittäiseen 24 ajoitetun tilauksen rajoitukseen raporttia tai koontinäyttöä kohti. Tämä EI aloita pohjana olevan tietojoukon tietojen päivittämistä.
    >

## <a name="manage-your-subscriptions"></a>Tilausten hallinta

Vain tilauksen luonut henkilö voi hallita sitä. Tilausten hallintanäkymään pääsee kahta reittiä. Ensimmäinen reitti: valitse **Tilaa sähköpostiviestit** ‑valintaikkunasta **Kaikkien tilausten hallinta** (katso vaihe 4 edellä). Toinen reitti: Valitse yläreunan valikkoriviltä Power BI:n hammasrataskuvake ![hammasrataskuvake](media/service-report-subscribe/power-bi-settings-icon.png) ja valitse sitten **Asetukset**.

![valitse Asetukset](media/service-report-subscribe/power-bi-subscribe-settings.png)

Näytettävät tilaukset riippuvat siitä, mikä työtila on sillä hetkellä aktiivisena. Jos haluat nähdä kaikkien työtilojen kaikki tilaukset kerralla, varmista, että aktiivisena on **Oma työtila**. Työtilojen toiminnasta saat lisätietoa artikkelista [Työtilat Power BI:ssä](service-create-workspaces.md).

![kaikkien tilausten tarkastelu Omassa työtilassa](media/service-report-subscribe/power-bi-subscriptions.png)

Tilaus päättyy seuraavissa tapauksissa:

- Pro-käyttöoikeus umpeutuu.
- Omistaja poistaa koontinäytön tai raportin.
- Käyttäjätili, jolla tilaus on luotu, poistetaan.

Power BI -järjestelmänvalvojat voivat tarkastella tilausten tietoja Power BI -valvontalokien avulla. Ne sisältävät esimerkiksi seuraavat tiedot:

- tekijä
- luontipäivämäärä
- tilattu sisältö
- vastaanottajat
- tiheys
- muokkaaja
- muokkauspäivämäärä.

## <a name="considerations-and-troubleshooting"></a>Huomioon otettavat seikat ja vianmääritys

### <a name="general"></a>Yleiset

- Joissain harvoissa tapauksissa sähköpostitilausten toimittaminen vastaanottajille saattaa kestää yli 15 minuuttia. Jos näin käy, suosittelemme, että suoritat tietojen päivittämisen ja sähköpostien tilaamisen eri aikoihin toimitusten varmistamiseksi. Jos ongelma jatkuu, ota yhteyttä Power BI -tukeen.
- Jos haluat välttää tilaussähköpostien joutumisen roskapostikansioosi, lisää Power BI:n sähköpostialias [no-reply-powerbi@microsoft.com](mailto:no-reply-powerbi@microsoft.com) yhteystietoihisi. Jos käytät Microsoft Outlookia, napsauta aliasta hiiren kakkospainikkeella ja valitse **Lisää Outlook-yhteystietoihin**.
- Tällä hetkellä reaaliaikaisen yhteyden tietojoukkoja käyttävien raporttien/raporttinäkymien sähköpostitilauksia ei tueta, kun tilauksia tehdään muille käyttäjille kuin itsellesi (lukuun ottamatta sivutettuja raportteja). Voit tilata sivutetun raportin muille suojauskontekstissasi. Lue lisätietoja [sivutettujen raporttien tilaamisesta](consumer/paginated-reports-subscriptions.md).
- Power BI keskeyttää automaattisesti sellaisten tietojoukkojen päivittämisen, joihin liittyvissä koontinäytöissä tai raporteissa ei ole käyty yli kahteen kuukauteen. Jos lisäät koontinäytön tai raportin tilauksen, päivitystä kuitenkaan ei lopeteta, vaikka kohteessa ei käytäisikään.
- Jos et saa tilaamiasi sähköpostiviestejä, varmista, että täydellinen käyttäjätunnuksesi (UPN) kykenee vastaanottamaan sähköposteja.
- Jos raporttinäkymäsi tai raporttisi on Premium-kapasiteetissa, voit käyttää ryhmän sähköpostialiaksia tilauksiin sen sijaan, että tilaisit työtoverien sähköpostiosoitteet yksitellen. Aliakset perustuvat nykyiseen Active Directoryyn.

### <a name="dashboards"></a>Koontinäytöt

- Jos koontinäytössä on yli 25 kiinnitettyä ruutua tai 4 kiinnitettyä reaaliaikaisista raporttisivua, koontinäyttö ei ehkä hahmonnu täysin käyttäjille lähetetyissä tilauksen sähköpostiviesteissä. Koontinäyttöjen tilauksia näin monissa ruuduissa ei ole estetty. Niitä ei kuitenkaan tueta mahdollisissa ongelmatilanteissa. Sinun kannattaa ehkä muokata ruutujen määrä tuettuun määrään.
- Joissain harvoissa tapauksissa sähköpostitilausten toimittaminen vastaanottajille saattaa kestää yli 15 minuuttia. Jos näin käy, suosittelemme, että suoritat tietojen päivittämisen ja sähköpostien tilaamisen eri aikoihin toimitusten varmistamiseksi. Jos ongelma jatkuu, ota yhteyttä Power BI -tukeen.
- Jos koontinäytön sähköpostitilausten joillakin ruuduilla on käytössä rivitason suojaus (RLS), näitä ruutuja ei näytetä.
- Koontinäyttötilausten osalta tiettyjä ruututyyppejä ei vielä tueta. Sellaisia ovat esimerkiksi suoratoisto- ja videoruudut sekä mukautetut verkkosisältöruudut.
- Jos jaat koontinäytön työtoverille vuokraajasi ulkopuolella, et voi luoda myös tilausta kyseiselle työtoverille. Jos olet aaron@xyz.com, voit jakaa kohteen anyone@ABC.com kanssa, mutta et voi vielä tilata kohdetta anyone@ABC.com eivätkä he voi tilata jaettua sisältöä.

### <a name="reports"></a>Raportit

- Jos raportin sähköpostitilausten tietojoukko käyttää rivitason suojausta (RSL), voit luoda tilauksen itsellesi. Et kuitenkaan voi tilata muille raporttia, jossa käytetään rivitason suojausta (lukuun ottamatta sivutettuja raportteja). Voit tilata sivutetun raportin muille suojauskontekstissasi. Lue lisätietoja [sivutettujen raporttien tilaamisesta](consumer/paginated-reports-subscriptions.md).
- Raporttisivujen tilaukset on sidottu raporttisivun nimeen. Jos tilaat raporttisivun ja nimeät sen uudelleen, sinun on luotava myös tilaus uudelleen.
- Tietyt organisaatiosi Azure Active Directoryyn määrittämät asetukset voivat rajoittaa sähköpostitilausten käyttämistä Power BI:ssä. Tällaisia rajoituksia voivat olla esimerkiksi monimenetelmäinen todentaminen tai IP-aluerajoitukset resursseja käytettäessä.
- Sähköpostitilaukset eivät tue suurinta osaa [mukautetuista visualisoinneista](developer/power-bi-custom-visuals.md). Poikkeuksena ovat mukautetut visualisoinnit, jotka on [sertifioitu](developer/power-bi-custom-visuals-certified.md).
- Sähköpostitilaukset eivät tällä hetkellä tue R:ää hyödyntäviä mukautettuja visualisointeja.
- Sähköpostitilaukset lähetetään käyttäen raportin oletusarvoista suodatin- ja osittajatilaa. Oletusarvoihin tilauksen jälkeen tehdyt muutokset eivät näy sähköpostiviestissä. Sivutetut raportit tukevat tätä ominaisuutta, ja niiden avulla voit valita kullekin tilaukselle määritetyt parametriarvot.

## <a name="next-steps"></a>Seuraavat vaiheet

- [Power BI -palvelun sivutettujen raporttien tai koontinäyttöjen tilaaminen itsellesi ja muille](consumer/paginated-reports-subscriptions.md)
- Onko sinulla kysyttävää? [Voit esittää kysymyksiä Power BI -yhteisössä](https://community.powerbi.com/)    
- [Lue blogimerkintä](https://powerbi.microsoft.com/blog/introducing-dashboard-email-subscriptions-a-360-degree-view-of-your-business-in-your-inbox-every-day/)
