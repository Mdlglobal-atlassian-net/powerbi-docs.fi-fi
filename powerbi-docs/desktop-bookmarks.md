---
title: Merkityksellisten tietojen jakaminen ja tarinoiden koostaminen kirjanmerkkien avulla Power BI Desktopissa
description: Power BI Desktopin kirjanmerkkien avulla voit tallentaa näkymiä ja asetuksia raporteissa ja luoda tarinallisia esityksiä.
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 11/18/2019
ms.author: davidi
LocalizationGroup: Create reports
ms.openlocfilehash: 00ea3e70b34ecdaf2c5bd8b8728153bfb26f899b
ms.sourcegitcommit: 6bbc3d0073ca605c50911c162dc9f58926db7b66
ms.translationtype: HT
ms.contentlocale: fi-FI
ms.lasthandoff: 03/14/2020
ms.locfileid: "79378980"
---
# <a name="create-bookmarks-in-power-bi-desktop-to-share-insights-and-build-stories"></a>Merkityksellisten tietojen luominen ja tarinoiden koostaminen kirjanmerkkien avulla Power BI Desktopissa
Power BI Desktopin *kirjanmerkkien* avulla voit tallentaa raporttisivun määritetyn näkymän, mukaan lukien suodatukset ja visualisointien tilan. Voit myöhemmin palata tähän tilaan valitsemalla tallennetun kirjanmerkin. 

Voit myös luoda kokoelman kirjanmerkkejä ja järjestää ne haluamaasi järjestykseen. Näin voit myöhemmin käydä läpi jokaisen kirjanmerkin osana esitystä ja korostaa merkityksellisiä tietoja tai kertoa haluamasi tarinan visualisoinneilla ja raporteilla. 

![Kirjanmerkit Power BI:ssä](media/desktop-bookmarks/bookmarks_01.png)

Kirjanmerkeille on useita käyttötarkoituksia. Niiden avulla voit esimerkiksi seurata omaa edistymistäsi raporttien luomisessa, sillä niitä on helppo lisätä, poistaa ja nimetä uudelleen. Kirjanmerkeillä voit myös koota PowerPoint-tyyppisiä esityksiä käymällä läpi kirjanmerkkejä järjestyksessä, jolloin voit raporttisi avulla kertoa haluamasi tarinan. 

> [!TIP]
> Lisätietoja omien kirjanmerkkien käytöstä Power BI ‑palvelussa saat [Power BI -palvelun omia kirjanmerkkejä käsittelevistä ohjeista](https://powerbi.microsoft.com/blog/announcing-personal-bookmarks-in-the-power-bi-service/). 

## <a name="using-bookmarks"></a>Kirjanmerkkien käyttäminen
Voit käyttää kirjanmerkkejä valitsemalla Power BI Desktopin valintanauhasta **Näytä**-välilehden ja sitten **Kirjanmerkit-ruudun**. 

![Kirjanmerkit-ruudun käyttöönotto](media/desktop-bookmarks/bookmarks_03.png)

Kun luot kirjanmerkin, seuraavat elementit tallennetaan sen mukana:

* Nykyinen sivu
* Suodattimet
* Osittajat, mukaan lukien osittajan tyyppi (esimerkiksi avattava luettelo tai luettelo) ja osittajan tila
* Visualisoinnin valinnan tila (kuten ristiinkorostussuodattimet)
* Lajittelujärjestys
* Porautumissijainti
* Objektin näkyvyys (**Valinta**-ruudun avulla)
* Näkyvien objektien kohdistus- tai **korostus**-tilat

Määritä raporttisivu sillä tavalla, jolla haluat sen näkyvän kirjanmerkissä. Kun raporttisivu ja visualisoinnit on järjestetty haluamallasi tavalla, lisää kirjanmerkki valitsemalla **Kirjanmerkit**-ruudusta **Lisää**. 

![Kirjanmerkin lisääminen](media/desktop-bookmarks/bookmarks_04.png)

Power BI Desktop luo kirjanmerkin ja antaa sille yleisen nimen. Voit helposti **nimetä kirjanmerkin uudelleen**, **poistaa sen** tai **päivittää sen** valitsemalla sen nimen vieressä olevan kolmen pisteen kuvakkeen ja valitsemalla sitten haluamasi toiminnon avautuvasta valikosta.

![Valitse kirjanmerkkivalikko kolmen pisteen kuvakkeella](media/desktop-bookmarks/bookmarks_05.png)

Kun olet luonut kirjanmerkin, saat sen näkyviin valitsemalla sen **Kirjanmerkit**-ruudusta. 

Voit myös valita, käyttääkö kukin kirjanmerkki **tieto-ominaisuuksia**, kuten suodattimia ja osittajia, **näyttöominaisuuksia**, kuten korostus ja sen näkyvyys, ja **nykyisen sivun** muutoksia, jotka edustavat sivua, joka oli näkyvissä lisättäessä kirjanmerkkiä. Nämä ominaisuudet ovat hyödyllisiä, jos haluat vaihtaa raporttinäkymästä tai visualisoinnista toiseen kirjanmerkkien avulla – tällöin haluat todennäköisesti poistaa tieto-ominaisuudet käytöstä, jotta suodattimia ei palauteta käyttäjien vaihtaessa näkymää tai valitessa kirjanmerkkejä. 

Tee muutokset valitsemalla kirjanmerkin nimen vieressä olevat kolme pistettä ja valitsemalla valintaruudut tai poistamalla niiden valinnat **Tiedot**-, **Näyttö**-kohdissa ja muiden ohjausobjektien kohdissa. 

## <a name="arranging-bookmarks"></a>Kirjanmerkkien järjestäminen
Kun luot kirjanmerkkejä, niiden luontijärjestys ei välttämättä ole sama kuin missä haluat esittää ne yleisöllesi. Se ei ole ongelma, sillä voit helposti muuttaa kirjanmerkkien järjestystä.

- Tämä tapahtuu vetämällä ja pudottamalla niitä **Kirjanmerkit**-ruudussa haluamaasi järjestykseen. 

   Kirjanmerkkien välissä näkyvä keltainen palkki näyttää, mihin vetämäsi kirjanmerkki sijoitetaan.

   ![Vaihda kirjanmerkkien järjestystä vetämällä ja pudottamalla](media/desktop-bookmarks/bookmarks_06.png)

Kirjanmerkkien järjestys voi muodostua tärkeäksi, kun käytät kirjanmerkkien **Näytä**-ominaisuutta seuraavassa osiossa kuvatulla tavalla.

## <a name="bookmarks-as-a-slide-show"></a>Kirjanmerkit diaesityksenä
Kun sinulla on kokoelma kirjanmerkkejä, jotka haluat esittää järjestyksessä, voit aloittaa diaesityksen valitsemalla **Kirjanmerkit**-ruudun **Näytä**-vaihtoehdon.

**Näytä**-tilassa on tiettyjä huomioitavia ominaisuuksia.

   ![Kirjanmerkin otsikkorivin ominaisuudet](media/desktop-bookmarks/bookmarks_07.png)

1. Kirjanmerkin nimi näkyy kankaan alareunan otsikkorivillä.

2. Kirjanmerkin otsikkorivillä on nuolia, joilla siirtyä seuraavaan tai edelliseen kirjanmerkkiin.

3. Voit poistua **Näytä**-tilasta valitsemalla **Kirjanmerkit**-ruudusta **Lopeta** tai valitsemalla **X**-kuvakkeen kirjanmerkin otsikkoriviltä. 

Kun olet **Näytä**-tilassa, voit sulkea **Kirjanmerkit**-ruudun napsauttamalla **X**-kuvaketta. Näin saat enemmän tilaa esitykselle. **Näytä**-tilassa kaikki visualisoinnit ovat vuorovaikutteisia ja käytettävissä ristiinkorostukseen samalla tavalla kuin muutoinkin niitä käsiteltäessä. 

## <a name="visibility-using-the-selection-pane"></a>Näkyvyys: Valinta-ruudun avulla
**Kirjanmerkit**-ruutuun liittyvä **Valinta**-ruutu sisältää luettelon kaikista objekteista nykyisellä sivulla. Sen avulla voit valita objekteja ja määrittää niiden näkyvyyden. 

![Ota Valinta-ruutu käyttöön](media/desktop-bookmarks/bookmarks_08.png)

Valitse objekti **Valinta**-ruudussa ja vaihda objekti näkyväksi tai näkymättömäksi visualisoinnin oikealla puolella olevalla silmäkuvakkeella. 

![Valintaruutu](media/desktop-bookmarks/bookmarks_09.png)

Kun lisäät kirjanmerkin, jokaisen objektin näkyvyystila tallennetaan **Valinta**-ruudun asetuksen mukaisesti. 

On tärkeää huomata, että osittajat jatkavat raporttisivun suodattamista riippumatta siitä, ovatko ne näkyvissä. Voit luoda monia eri kirjanmerkkejä käyttämällä eri osittajan asetuksia, jolloin yhden ja saman raporttisivun saa näyttämään erilaiselta eri kirjanmerkeissä. Niissä voi myös korostaa eri tietoja.

## <a name="bookmarks-for-shapes-and-images"></a>Muotojen ja kuvien kirjanmerkit
Kirjanmerkkeihin voi linkittää muotoja ja kuvia. Kun napsautat objektia, tämän toiminnon ansiosta näet siihen liittyvän kirjanmerkin. Siitä on hyötyä etenkin painikkeita käytettäessä. Saat lisätietoja ohjeartikkelista [Painikkeiden käyttäminen Power BI:ssä](desktop-buttons.md). 

Kirjanmerkin määrittäminen objektiin: 

1. Valitse objekti raporttipohjassa. Ota sitten näyttöön avautuvassa **Muotoile muoto** -ruudussa **Toiminto**-liukusäädin **käyttöön**.

2. Laajenna **Toiminto**-kohta. Valitse **Tyyppi**-kohdasta **Kirjanmerkki**.

3. Valitse kirjanmerkki **Kirjanmerkit**-kohdasta.

   ![Kirjanmerkkilinkin lisääminen objektiin](media/desktop-bookmarks/bookmarks_10.png)

Objekteihin linkitetyt kirjanmerkit avaavat monia hyödyllisiä mahdollisuuksia. Voit luoda visuaalisen sisällysluettelon raporttisivullesi tai tarjota samoista tiedoista erilaisia näkymiä, kuten visualisointityyppejä.

Kun olet muokkaustilassa, paina **Ctrl**-näppäintä ja valitse linkki: näin siirryt sen kohteeseen. Kun et ole muokkaustilassa, voit siirtyä linkin kohteeseen valitsemalla objektin. 

## <a name="bookmark-groups"></a>Kirjanmerkkiryhmät

Power BI Desktopin vuoden 2018 elokuun versiosta alkaen voit luoda ja käyttää kirjanmerkkiryhmiä. Kirjanmerkkiryhmä on kokoelma määrittämiäsi kirjanmerkkejä, jotka voidaan näyttää ja järjestää ryhmänä. 

Kirjanmerkkiryhmän luominen: 
1. Paina **Ctrl**-näppäintä ja valitse kirjanmerkit, jotka haluat lisätä ryhmään. 

2. Valitse valittujen kirjanmerkkien vierestä kolme pistettä ja valitse sitten näyttöön avautuvasta valikosta **Ryhmä**.

   ![Kirjanmerkkiryhmän luominen](media/desktop-bookmarks/bookmarks_15.png)

Power BI Desktop määrittää ryhmän nimeksi automaattisesti *Ryhmä 1*. Voit valita tämän nimen vieressä olevat kolme pistettä, valita **Nimeä uudelleen** ja antaa ryhmälle haluamasi nimen.

![Kirjanmerkkiryhmän nimeäminen uudelleen](media/desktop-bookmarks/bookmarks_16.png)

Kun laajennat kirjanmerkkiryhmän nimen, tämä laajentaa tai kutistaa vain kirjanmerkkiryhmän: tämä ei edusta itse kirjanmerkkiä. 

Kun käytät kirjanmerkkien **Näkymä**-toimintoa, huomioi seuraavat seikat:

* Jos valittu kirjanmerkki on ryhmässä, kun valitset **Näytä** kirjanmerkeistä, tarkasteluistunnossa näytetään vain *kyseisen ryhmän* kirjanmerkit. 

* Jos valittu kirjanmerkki ei ole ryhmässä tai se on ylimmällä tasolla (kuten kirjanmerkkiryhmän nimi), näytetään koko raportin kaikki kirjanmerkit, mukaan lukien minkä tahansa ryhmän kirjanmerkit. 

Kirjanmerkkien ryhmittelyn poistaminen: 
1. Valitse mikä tahansa ryhmän kirjanmerkki ja valitse sitten kolme pistettä. 

2. Valitse näyttöön avautuvasta valikosta **Pura ryhmittely**.

   ![Kirjanmerkkiryhmän ryhmittelyn poistaminen](media/desktop-bookmarks/bookmarks_17.png)

   Kun valitset **Poista ryhmittely** jollekin ryhmän kirjanmerkille, kaikkien kirjanmerkkien ryhmittely poistetaan (tämä poistaa ryhmän, mutta ei itse kirjanmerkkejä). 

Yksittäisen kirjanmerkin poistaminen ryhmästä: 
1. Suorita **Pura ryhmittely** -toiminto, joka poistaa koko ryhmittelyn. 

2. Valitse sitten uuteen ryhmään haluamasi jäsenet painamalla **Ctrl**-näppäintä samalla, kun valitset haluamasi kirjanmerkit, ja valitse sitten uudelleen **Ryhmä**. 


## <a name="using-spotlight"></a>Korostuksen käyttäminen
Kirjanmerkit toivat mukanaan myös *korostuksen*. Korostustoiminnolla voit kiinnittää huomion tiettyyn kaavioon, kun esimerkiksi näytät kirjanmerkkejäsi esityksessä **Näytä**-tilassa.

Tutustutaan seuraavaksi korostus- ja tarkastelutilan eroihin:

1. Tarkastelutilassa voit valita visualisoinnin **tarkastelutilakuvakkeen**, jolloin visualisointi täyttää koko pohjan.

2. Kun valitset **Korostus** visualisoinnin kolmen pisteen valikosta, voit korostaa yhden visualisoinnin sen alkuperäisessä koossa siten, että kaikki muut sivun visualisoinnit häivytetään lähes läpinäkyviksi. 

![Korostus- ja tarkastelutilojen vertailu](media/desktop-bookmarks/bookmarks_11.png)

Kun valitse visualisoinnin **tarkastelutilakuvakkeen** edellisessä kuvassa, näyttöön avautuu seuraava sivu:

![Tarkastelutila](media/desktop-bookmarks/bookmarks_12.png)

Kun taas valitset **Korostus** visualisoinnin kolmen pisteen valikosta, näyttöön avautuu seuraava sivu:

![Korostustila](media/desktop-bookmarks/bookmarks_13.png)

Jos tarkastelu- tai korostustila on valittuna, kun kirjanmerkki lisätään, kyseinen tila säilytetään kirjanmerkissä.

## <a name="bookmarks-in-the-power-bi-service"></a>Kirjanmerkit Power BI -palvelussa
Kun julkaiset vähintään yhden kirjanmerkin sisältävän raportin Power BI -palveluun, voit tarkastella ja käyttää näitä kirjanmerkkejä Power BI -palvelussa. Kun kirjanmerkit ovat käytettävissä raportissa, voit valita **Valinta**- ja **Kirjanmerkit**-ruudut valitsemalla **Näytä** > **Valinta-ruutu** tai **Näytä** > **Kirjanmerkit-ruutu**. 

![Tarkastele Kirjanmerkit- ja Valinta-ruutuja Power BI -palvelussa](media/desktop-bookmarks/bookmarks_14.png)

Power BI -palvelun **Kirjanmerkit**-ruutu toimii samalla tavalla kuin Power BI Desktopissa, mukaan lukien **Näytä**-kohdan mahdollisuus näyttää kirjanmerkit järjestyksessä diaesityksen tapaan.

Voit siirtyä kirjanmerkeissä harmaan kirjanmerkin otsikkorivin avulla mustien nuolien asemesta. (Mustilla nuolilla voit siirtyä raporttisivuilla, ei kirjanmerkeissä.)

## <a name="enable-the-bookmarks-preview-versions-prior-to-march-2018"></a>Kirjanmerkkien esiversion käyttöönotto (maaliskuuta 2018 edeltävissä versioissa)
Power BI Desktopin maaliskuun 2018 versiosta alkaen kirjanmerkit ovat olleet yleisesti saatavilla. 

Suosittelemme aina päivittämään uusimpaan versioon. Jos Power BI Desktop -versiosi on kuitenkin tätä vanhempi, voit käyttää kirjanmerkkitoimintoa Power BI Desktopin lokakuun 2017 versiossa ja myös Power BI -palvelussa, jos raportissa on kirjanmerkit otettu käyttöön. 

Ota kirjanmerkkien esikatseluversio käyttöön seuraavasti: 

1. Valitse **Tiedosto** > **Asetukset ja vaihtoehdot** > **Asetukset** > **Esikatselutoiminnot** ja valitse sitten **Kirjanmerkit**. 

   ![Kirjanmerkkien käyttöönotto Asetukset-ikkunassa](media/desktop-bookmarks/bookmarks_02.png)

2. Ota kirjanmerkkien esikatseluversio käynnistämällä Power BI Desktop uudelleen.

## <a name="limitations-and-considerations"></a>Rajoitukset ja huomioitavat asiat
Tähän kirjanmerkkitoiminnon versioon liittyy tiettyjä rajoituksia ja huomioitavia asioita.

* Useimmat Power BI -visualisoinnit toimivat yleensä hyvin kirjanmerkeissä. Jos kuitenkin kohtaat ongelmia kirjanmerkkien ja mukautetun visualisoinnin kanssa, ota yhteyttä kyseisen visualisoinnin tekijään ja pyydä häntä lisäämään kirjanmerkkituen visualisointiin. 
* Jos lisäät visualisoinnin raporttisivulle kirjanmerkin luomisen jälkeen, visualisointi näkyy oletustilassaan. Tämä tarkoittaa myös sitä, että jos lisäät osittajan sivulle, jolle on aiemmin luotu kirjanmerkkejä, osittaja toimii oletustilassaan.
* Visualisointien siirtely kirjanmerkin luomisen jälkeen näkyy kirjanmerkissä. 

## <a name="next-steps"></a>Seuraavat vaiheet
Seuraavissa artikkeleissa on lisätietoja ominaisuuksista, jotka muistuttavat kirjanmerkkejä tai toimivat niiden kanssa:

* [Porautumisen käyttäminen Power BI Desktopissa](desktop-drillthrough.md)
* [Koontinäytön ruudun tai raporttivisualisoinnin näyttäminen tarkastelutilassa](consumer/end-user-focus.md)

